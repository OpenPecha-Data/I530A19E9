༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W30408
ImageGroup:
ISBN:
11 GS105508
7105071222
LCCN:
n/a
Title:
ཇོ་ནང་བའི་གདན་རབས་མདོར་བསྡུས་དྲང་སྲོང་རྒན་པོའི་ཞལ་ལུང་
jo nang ba'i gdan rabs mdor bsdus drang srong rgan po'i zhal lung
Author:
Descriptor:
Original Publication:
Place:
Publisher:
n/a
In/a
n/a/n/a
pe cin
mi rigs dpe skrun khang
2005
Date:
Volume:
Total Volumes:
TBRC Pages:
Introductory Pages:
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: biography



གནའ་བོའི་བྱིན་རླབས་ཀྱི་ཚན་ཁ་འབར་བའི་
ཀུན་མཁྱེན་འདྲ་སྐུ།
༉ ཇོ་ནང་བའི་གདན་རབས་མདོར་བསྡུས་
དྲང་སྲོང་རྒན་པོའི་ཞལ་ལུང་།
སྲིད་པའི་རྨོངས་པ་བསལ་བའི་ངེས་དོན་གྱི་སྒྲོན་
མེ་རྐང་གཅིག ཤེས་རབ་རྒྱལ་མཚན། གཏན་བདེ་
མྱང་འདས་ཀྱི་གླིང་ག་ཁྲིད་པའི་ངེས་དོན་གྱི་དེད་་དཔོན།
དོལ་པོ་བ། མདོ་རྒྱུད་དུ་མ་ནས་ངའི་མིང་འཆང་བའི་
དགེ་སློང་ཞེས། ཀུན་མཁྱེན། ཆོས་ཀྱི་དར་འཕྱར་དུང་
འབུད་པའི། རྟོན་ པ་ བཞི་ ལྡན། ཐེག་ པའི་ རྩེ་ མོ་
གཞན་སྟོང་གི་སྒྲ་ཆེན་སྒྲོག་པའི་ཇོ་ནང་བ། ངའི་རྔམ་
འཐུག་པའི་མ་རིག་པའི་མུན་ནག་ཁྱོད་ཀྱི་བྱིན་རླབས་
དཀར་པོས་...
མི་རིགས་དཔེ་སྐྲུན་ཁང་།



ཇོ་ནང་བའི་གདན་རབས་མདོར་བསྡུས་
དྲང་སྲོང་རྒན་པོའི་ཞལ་ལུང་།
ཇོ་ནང་མཛའ་མཐུན་ལོ་རྒྱུས་ཕྱོགས་སྒྲིག་ཚོགས་པས་རྩོམ་སྒྲིག་བྱས།
མི་རིགས་དཔེ་སྐྲུན་ཁང་།
ཙེ QZ2/3 ༡ >>
་་་་་་་་་་
so



ནན།
ན་
ཇོ་ནང་སྐྱབས་འགྲོའི་ཚོགས་ཞིང༌།



གངས་ལྗོངས་ཤམྦྷ་ལ་གཉིས་པ་ཇོ་ནང་རི་ཁྲོད་ཆེན་མོ་ངེས་གསང་བསྟན་པའི་འབྱུང་གཞི།
ཇོ་ནང་བའི་ཐོག་མའི་བླ་མ་རྣམ་གསུམ་
གྱིས་ཟུང་འཇུག་བརྙེས་པའི་སྒྲུབ་ཕུག
མཁས་གྲུབ་འཁོར་ལོའི་རྒྱལ་པོ་ཀུན་སྤངས་ཐུགས་རྗེ་བརྩོན་
འགྲུས་ཀྱི་སྒྲུབ་ཕུག་སྐུ་གསུམ་འདུས་པའི་ཕོ་བྲང་།



རྣལ་འབྱོར་གྱི་དབང་ཕྱུག་ཆེན་པོ་
བྱང་སེམས་རྒྱལ་བ་ཡེ་ཤེས་སྒྲུབ་ཕུག་
དབེན་ཁྲོད་ཆོས་ཀྱི་དགའ་ཚལ།
ཆོས་རྗེ་ཉ་དབོན་
པའི་སྒྲུབ་ཕུག
ལོ་ཆེན་རཏྣ་བྷ་དྲ་
ཏིང་འཛིན་བདེ་བས་
མྱོས་པའི་གནས།



ཇོ་ནང་ཡབ་སྲས་བཅོ་ལྔའི་
ནང་ཚན་གྷ་རུང་བ་ལྷའི་
རྒྱལ་མཚན་གྱི་སྒྲུབ་ཕུག
ཡབ་སྲས་བཅོ་ལྔའི་ཡ་གྱལ་སྨན་
ཆུ་ཁ་བ་བཞུགས་པའི་ཕུག་
སྦྱོར་དྲུག་བརྒྱུད་པའི་བླ་མ་ཀུན་མཁྱེན་ཆོས་
སྐུ་འོད་ཟེར་གྲུབ་པ་བརྙེས་པའི་གནས།



མན་
ཀུན་དགའ་གྲོལ་མཆོག་གི་གདན་ས་ཆོས་ལུང་བྱང་རྩེ་གངས་ཅན་བསྟན་པའི་རྒྱན།
ཚ1
ལོ་ཆེན་རཏྣ་བྷ་ཊའི་གདན་ས་རི་བོ་དྲི་འཛིན་བསྐྱར་བཞེངས་མཛད་པ།



ཇོ་ནང་རི་ཁྲོད་དུ་རྗེ་བཙུན་ཙོང་
ཁ་བ་བཞུགས་པའི་སྒྲུབ་ཕུག
སློབ་དཔོན་པད་འབྱུང་གི་སྒྲུབ་ཕུག་དང་
གྲུབ་པའི་རྟགས་མཚན་བསྟན་པའི་རྗེས།
ཇོ་ནང་ཡབ་སྲས་བཅོ་ལྔའི་ནང་ཚན་མཚལ་མིན་པའི་གདན་ས་སྤོས་ཁང་ཇོ་གདན་ཚོགས་པ།



ཀུན་མཁྱེན་སློབ་ཆེན་
ཉ་དབོན་པའི་གདན་ས་
རྩེ་ཆེན་ཆོས་སྡེ།
རྗེ་བཙུན་ཏཱ་ར་ནཱ་ཐའི་གདན་
ས་རྟག་བརྟན་ཕུན་ཚོགས།
ད་ལྟ་ཇོ་ནང་
རི་ཁྲོད་དུ་
བཞུགས་པའི་
སྒྲུབ་པ་བ་ཁ་
ཤས།



མ
ཀའི་ཕྱིར
r]་
ལྷ་སའི་གཙུག་ལག་ཁང་དུ་བཞུགས་པའི་ཇོ་ནང་ཀུན་མཁྱེན་ང་འདྲ་མ།
# % @
|
གྱི @
་
ན།
ཇོ་ནང་ནས་གདན་དྲངས་པའི་པོ་ཏ་ལར་བཞུགས་པའི་དུས་འཁོར་བློས་བསླངས།



ངེས་དོན་གྱི་བསྟན་པ་འབྱུང་བའི་གནས་གཞི་མདོ་སྨད་འཛམ་ཐང་དགོན་ཆེན།
འཛམ་ཐང་
དགོན་གྱི་
ཆོས་རྗེ་གྲྭ་
ཚང་།
འཛམ་ཐང་དགོན་གྱི་ཚེས་བཅུ་གྲྭ་ཚང་།



ཚིག
ម្មង
e
=
=
ܘܡܫܡE
52525257
5252525
=5=s=
བs=se
འཛམ་ཐང་དགོན་གྱི་གཙང་བ་གྲྭ་ཚང་གི་
(གཅུག་ལག་ཁང་དང་འདུས་
མང་གི་ཟུར་གཅིག
=
=
རྩ
111
་
་་
མཁན་ཆེན་ཚུལ་
༥
ཤད་
，
， W/
ས
།
།
།
གཙང་བ་འགབ་མ་ཡག་མདོའི་ཆོས་སྡེ།



རྟོགས་པའི་ཉམས་ལེན་བཞེས་པ་བྱ་ཡུར་ཛམ་ལྷའི་ཆོས་སྡེ།
རྣམ་སྨིན་རྒྱུ་ལུས་ཟུང་འཇུག་འོད་སྐུར་དྭངས་པའི་སྒོམ་ཆེན་པ་བླ་མ་སྐལ་ལྡན་གྱི་ཆོས་སྒར།
ཡུལ་བའི་ཨའཚོང་ཆོས་སྡེ།



ཐུན་མིན་
གདམས་
པའི་གན་
་མཛོད་ས་
དམར་དཔལ་
ལྕི་སྡེ།
བཤད་སྒྲུབ་བསྟན་པའི་འབྱུང་གཞི་བཀྲ་ཤིས་ཆོས་ཐང་ནོར་བུའི་གླིང་།
འཛི་སྲིབ་བཀྲ་ཤིས་ཆོས་སྡེ།
ན་
་་་
ཀ་ཐོག་དར་ཐང་སྡེ།



མཛེས་ལྡན་རང་བྱུང་དགའ་ཚལ་དུ་ཚ་ཁའི་ཆོས་སྡེའི་དཔལ་ཡོན་བཞད།
རྣལ་མའི་ཆོས་པའི་དགའ་མ་གླང་ཆེན་དབེན་ཁྲོད།
སྨྲ་བའི་དབང་ཕྱུག་འབའ་མདའ་བཞུགས་པའི་གནས་དགེ་འཕེལ་རི་ཁྲོད།



རང་བྱུང་གི་གཉུག་མའི་ངོ་བོ་མཇལ་བའི་གནས། དར་ལྔའི་རི་ཁྲོད།
དབེན་ཞིང་ཉམས་དགའ་བག་
ཕེབས་སྲིབ་ལོང་རི་ཁྲོད།
མཁས་དབང་ཚོགས་གཉིས་རྒྱ་མཚོ་ལ་
ཡུན་རིང་བཞུགས་པའི་གནས་
ར་ཤུག་རི་ཁྲོད།



ཆོས་སྒར་གོང་མའི་སེར་ཕྲེང་།
ཆོས་སྒར་གྱི་སྒྲུབ་པ་ལ་གཞོལ་
པའི་རྣལ་འབྱོར་མ།
རྒྱ་རོང་ཡུལ་གྱི་པཱ་ལ་དགོན་པ།



རྒྱ་རོང་གི་ས་ར་དགོན་
པ་དང་གྲྭ་བ་ཁ་ཤས།
བཀྲ་ཤིས་སྒང་གི་ཕྱི་དབྱིབས་དང་
རྒྱུན་བཞུགས་ཀྱི་བླ་གྲྭ།



དཔལ་ཡོངས་འདུ་དགོན་པ།
གྱང་སྒང་དགོན་པ།
།
སྤང་ལྗོངས་གཡུམདོག་གི་དགའ་ཚལ་ཙག་དགོན་པ།



ཛ་འགོའི་རི་ཁྲོད།
g
ཛ་འགོ་དགོན་གྱི་ཕྱི་
དབྱིབས་དང་རྒྱུན་
བཞུགས་བླ་གྲྭའི་
གཟི་དཔལ།
ནང་
རྒྱ་རོང་ཡུལ་གྱི་དཔལ་ལྡན་
ཁང་གསར་དགོན་པ།



ཡུམ་མདའི་དགོན་པ།
རྒྱལ་གཙོའི་གཤོམ་སྡེ་དགོན་གྱི་བླ་གྲྭ་ལྷན་རྒྱས།
ཅ་
འབོ་ཝ་འབྲོ་བདེ་ཆེན་ཆོས་གླིང་དང་གྲྭ་བའི་ཟུར་གཅིག



ཆོས་ཀྱི་གླིང་ག་ལྷར་
ཡག་དགོན་པ།
སྣ་འདུས་དགོན་པའི་
བླ་གྲྭ་དངོས་བཞུགས། །
དཀར་ལྷ་དགོན་པ་ལྷུན་འགྲུབ་གླིང་།



བཻ་རོའི་འོད་གསལ་སྒྲུབ་ཕུག་
ཏིང་འཛིན་བདེ་བའི་གླིང་ག
TOTO
།
0001
།
a
དགེ་ལེགས་དར་རྒྱས་དགོན།
ཆོས་རྗེ་རྒྱལ་བ་བཟང་གི་སྒྲུབ་གནས་ཀྱི་
ཆོས་འབྱུང་ནམ་མཁའ་རྫོང་། །



ལྕམ་མདའ་དགོན་གྱི་ཕྱི་
དབྱིབས་དང་མཁན་
སྤྲུལ་བླ་གྲྭ་ལྷན་རྒྱས།
ཉིན་ཡོས་དགོན་པ།
གླིང་འབུད་དགོན་པ།



ལ་
་་་
་་
སྤེན་མའི་སྒྲུབ་ཕུག
་
་་་་་་་།
at
དག་
ཨ་སྐྱོང་ཡར་ཐང་དགོན།
ཡར་ཐང་དུས་འཁོར་སྒྲུབ་གྲྭ་གསང་
ཆེན་བདེ་བའི་དབེན་ཁྲོད།



མགར་བྲག་དཀར་
དགོན་པ།
མདོ་ལིའི་རྡོ་བ་དགོན།
ལུང་སྐྱ་དགོན་པའི་མཁན་
སློབ་བླ་སྤྲུལ་ལྷན་བཞུགས།



ལྷ་རི་བཀྲ་ཤིས་རྡོ་ཁ་དགོན།
།
གདོང་སྐོར་དགོན་པ།
གཙང་གོང་མ་དགོན་པ།
༡
།
།
།
གཙང་
ཞོལ་མ་
དགོན་



དཀར་ཚག་སྒོམ་ཁང་།
རི་སྡུམ་རྡོ་ཁ།
ཆོས་འ



རྩི་ནང་དགོན་པ།
མ་གཅིག་སྒྲུབ་ཕུག
བསྲེ་དགོན་ཐུབ་བསྟན་ཕྱོགས་ལས་རྣམ་རྒྱལ་གླིང་།



འབྲོ་དགེ་དགོན་པ་དང་གྲྭ་བ་ཁ་ཤས།
བསྲེ་དགོན་མཁར་
བླའི་རི་ཁྲོད།
བསྭེ་དགོན་བཙུན་མའི་རི་ཁྲོད།



ཟ
ག་
རྔ་ཡུལ་ཐར་མོ་དགོན་པ།
་
ཨ་དཔའ་དགོན་པ།
རྒྱ་ཡུལ་གྱི་པེ་ཡུའི་དགོན་པ།
ན་་་་་



བ་
ཕྱི་ལོ་༢༠༠༠ལོར་ཇོ་ནང་དགོན་སྡེ་ལྔ་བཅུ་ལྷག་གི་བླ་སྤྲུལ་ཇོ་ནང་བསྟན་འགྲོ་
ཀུན་ཕན་ལྷན་ཚོགས་ཡོན་ཏན་གླིང་གར་མཉམ་འཛོམས་ཀྱི་བསྐལ་བ་བཟང་པོ།
རྒྱ་ཡུལ་གྱི་པེ་མ་སི་འམ་རྟ་དཀར་དགོན་པ།
ར
རྒྱ་ཡུལ་གྱི་ངེས་དོན་བཀྲ་ཤིས་ཆོས་གླིང་ངམ་ཅིན་ཏན་སི།



ས
ཕྱི་ལོ་ ༢༠༠༥ལོའི་ཟླ་༩ཚེས་༢༥ཉིན་དགོན་པ་དྲུག་ཅུའི་སྐུ་ཚབ་ཇོ་ནང་
བསྟན་འགྲོ་ཀུན་ཕན་ལྷན་ཚོགས་མཉམ་འཛོམས་བྱུང་བ།
ས
སོག་ཡུལ་དུ་
དུས་འཁོར་
དབང་ཆེན་
གནང་བའི་
སྐབས།
E
2 ། གང་ཞཞི ཚe (ཀའཛ
་མིན་
དེ



ཐོག་མའི་གླེང་གཞི།
དེ་ཡང་རྒྱལ་བའི་བསྟན་པ་རིན་པོ་ཆེ་ནི་གང་ཟག་གི་ཁམས་དབང་མོས་
པའི་ངོར་དུས་རབས་དང་འཚམས་པའི་ ཕྱི་འཇིག་རྟེན་གྱི་ཆགས་ཚུལ་དང་།
ནང་བཅུད་ཀྱི་སྐྱེ་འགྲོ་བྱུང་ཚུལ་ཐུན་མོང་བ་མདོ་དང་། ཐུན་མོང་མ་ཡིན་པ་
གསང་བ་སྔགས་ཀྱི་ལམ་ནས་རྒྱ་ཆེར་སྟོན་པ་དང་། ཚེ་འདི་དང་ཕྱི་མ། གནས་
སྐབས་དང་མཐར་ཐུག་གི་ཞི་བདེའི་ལམ་བཟང་ཉམས་སུ་ལེན་པའི་ཐེག་པ་ཆེ་
ཆུང་གསུམ་དང་། གྲུབ་མཐའ་སྨྲ་བ་བཞི། དེ་ལས་གྱེས་པའི་འདོད་ཚུལ་
མཐའ་མི་དཔོག་པ་ཞིག་བྱུང་བ་ཡིན་མོད། ལོ་ངོ་སྟོང་ཕྲག་གི་ཡར་སྔོན་ནས་རྒྱ་
གར་གྱི་པཎ་གྲུབ་དང་བོད་ཀྱི་ལོ་ཙཱ་བའི་བཀའ་དྲིན་ལ་བརྟེན་ནས་ལོ་བརྒྱ་ཕྲག་
དུ་མ་ནས་རིམ་པར་བརྒྱུད། བོད་ཀྱི་མཁས་གྲུབ་གཉིས་ལྡན་གྱི་དམ་པ་ཚོས་
བསྒྱུར་བ་དང་བརྩམས་པའི་བཀའ་བསྟན་བཅོས་ཀྱི་འདོད་ཚུལ་མཐའ་ཡས་པ་
ཞིག་བྱུང་བ་རྣམས། དུས་རབས་བཅོ་ལྔ་བའི་དུས་དཀྱིལ་ཙམ་ནས། ཇོ་ནང་
བའི་རྗེ་བཙུན་སྐུ་ཕྲེང་དང་པོ་ཀུན་དགའ་གྲོལ་མཆོག་གིས་རིས་སུ་མེད་པར་བོད་
ཀྱི་ཆོས་རྒྱུན་སོ་སོའི་མན་ངག་ཕྱོགས་གཅིག་ཏུ་སྒྲིག་པ་ཇོ་ནང་ཁྲིད་བརྒྱ་ཞེས་
པས། སྒྲུབ་སྡེ་ཤིང་རྟ་བརྒྱད་ཅེས་པའི་སྡོམ་ཚིག་བཀོད་ལ། ཕྱིས་ནས་ཀོང་
སྤྲུལ་ཡོན་ཏན་རྒྱ་མཚོས་ ཁྲིད་ བརྒྱའི་རྒྱབ་ཆོས་སུ་མཛད་པར་གྲགས་ པའི་
གདམས་ངག་མཛོད་ཕྱོགས་སྒྲིག་བྱས་པས་བསྟན་པ་སྤྱི་ལ་བཀའ་དྲིན་ཆེ། དུས་
ཀྱི་འཕོ་འགྱུར་དང་སྒྲུབ་སྡེ་ཤིང་རྟ་བརྒྱད་ཀྱི་རྒྱུད་འཛིན་པ་འགའ་ཞིག་གིས་ཡབ་
མེས་ཀྱི་གྲུབ་མཐའ་འཛིན་སྐྱོང་ཤུགས་ཆེར་མ་ཐུབ་པར་ཆོས་རྒྱུན་འཛིན་པའི་
གང་ཟག་དང་། ཆོས་ཀྱི་ཉམས་ལེན་གཉིས་ཀ་གྲགས་མི་ཆེ་བ་ཅི་རིགས་ཡོད།



གཉིས་ཀ་ད་ལྟ་གྲགས་ཆེ་བ་ཆོས་བརྒྱུད་ཆེན་པོ་སྔ་འགྱུར་རྙིང་མ་བ། མཉམ་
མེད་ས་སྐྱ་བ། རྒྱལ་བ་བཀའ་བརྒྱུད་པ། དཔལ་ལྡན་ཇོ་ནང་བ། རི་བོ་དགེ་
ལྡན་པ་སོགས་ཡོད་ལ། སྒྲུབ་སྡེ་ཤིང་རྟ་བརྒྱད་ཀྱི་ནང་ཚན་དུ་དཔལ་དུས་ཀྱི་
འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་རྭ་འབྲོ་སོགས་ནས་བརྒྱུད་པའི་
ཉམས་ལེན་པ་མང་པོ་ཡོད་ན་ཡང་། ད་ལྟ་དབང་བསྐུར་དང་ཆོ་ག་ཙམ་ལས་
རྫོགས་རིམ་ཡན་ལག་དྲུག་གི་ཉམས་ལེན་གནད་དམ་པ་ཉམས་པས། འཛམ་
གླིང་གི་ཆོས་རྒྱུན་གྱི་ཆུ་གཏེར་ཁྲོད་ནས་དུས་འཁོར་གྱི་ཉམས་ལེན་གཙིགས་ཆེར་
འཛིན་མཁན་ཇོ་ནང་བ་ཡིན་པར་ཆོས་ཀྱི་བསྟན་འཛིན་བདག་པོ་མང་པོས་ཁ་
ཚོན་བཅད་ནས་གསུང་བཞིན་འདུག་པ་དང་། གྲུབ་མཐའ་ཐམས་ཅད་ལས་
མཐོ་ཤོས་ནི་དབུ་མ་པ་ཡིན་ལ་དེ་ལ་འདོད་ཚུལ་མང་ན་ཡང་། མདོར་བསྡུས་ན་
དབུ་མ་རང་སྟོང་དང་། གཞན་སྟོང་གཉིས་ལས་དང་པོ་ཐུན་མོང་དང་། ཕྱི་མ་
ཐུན་མིན་དུ་ལུང་དང་རིགས་པ་ཕོན་ཆེན་པོས་རྒྱ་ཆེར་གཏན་ལ་ཕབ་པ་ཀུན་
མཁྱེན་ཇོ་ནང་བས་སྲོལ་མཛད་པའི་གྲུབ་མཐའ་འདི་ནི། ནང་བསྟན་གྱི་གྲུབ་
ཆའི་གཙོ་བོ་ཡིན་པར་མཁས་པ་མང་པོས་གསུངས་པས་ན། ཆོས་བརྒྱུད་ཆེན་
པོ་ཞིག་ཡིན་པར་གྲུབ་ན་ཡང་། ལོ་ངོ་སུམ་བརྒྱའི་ཡར་སྔོན་དབུས་གཙང་དུ་
ཉམས་ཉེས་ཆེན་པོ་བྱུང་བས་རྒྱུད་འཛིན་གྱི་ཆོས་སྡེ་ཧ་ཅང་ཉུང་། མདོ་དབུས་
གཙང་གསུམ་ གྱི་མཁས་དབང་སོ་སོའི་ཉམས་ལེན་རྒྱུན་སྐྱོང་དང་། ལྟ་བ་
བདག་སྲུང་བྱས་པའི་ལོ་རྒྱུས་ཇོ་ནང་བའི་གདན་རབས་མདོར་བསྡུས་དྲང་སྲོང་
རྒན་པོའི་ཞལ་ལུང་ཞེས་པའི་དེབ་འདི་ནི། ཇོ་ནང་བསྟན་པའི་མངའ་བདག་
༧རྗེ་བཙུན་ཡོན་ཏན་བཟང་པོའི་ཐུགས་བཞེད་བཞིན། སྤྱི་ལོ་༢༠༠༠ལོར་
མདོ་དབུས་གཙང་གསུམ་གྱི་ཇོ་ནང་བའི་གནའ་དེང་གི་དགོན་སྡེ་རྣམས་ཀྱི་གློག་
བརྙན་དང་། འདྲ་དཔར་ལོ་རྒྱུས་ཀྱི་ས་བོན་ཕྱོགས་སྒྲིག་གི་མི་སྣ་ཆེད་དུ་



བཙུགས་ནས་དགོན་སྡེ་གང་མང་ཞིག་གི་ལོ་རྒྱུས་ས་བོན་འཚོལ་སྡུད་བྱས་ཟིན་ན་
ཡང་། མཛད་པ་མཐའ་མའི་ཚུལ་བསྟན་ནས་གདན་རབས་སོགས་ཕྱོགས་
བསྒྲིགས་སྐུ་དངོས་ཀྱིས་གནང་བའི་སྐལ་བ་སྐྱེ་དགུའི་བསོད་ནམས་ཀྱིས་མ་
འཆུན་པས་ཡིད་ཤིན་ཏུ་འཕང་། དམ་པ་འདིའི་མི་རིགས་དང་ཆོས་ལུགས་
འདྲ་མཉམ་གྱི་སྲིད་ཇུས་བཟང་བོའི་གོ་སྐབས་ལ་བརྟེན་ཏེ། རྒྱལ་ཁབ་ཀྱི་ཆོས་
དོན་ལས་ ཁུངས་ཀྱི་འགོ་འཛིན་དག་ལ་སྙན་སེང་ཕུལ་བས་ཆོས་བརྒྱུད་སྤྱི་
མཚུངས་བཞིན་གདན་ཐོབ་བདག་གིར་བཞེས་པ་ཡིན་ནོ། ། ཉེ་བའི་ཆར་བོད་
རང་གི་མཁས་དབང་དག་གིས་ཇོ་ནང་བའི་གཞི་ལམ་འབྲས་གསུམ། ལྟ་སྒོམ་
སྤྱོད་གསུམ་ཆོས་བརྒྱུད་གཞན་དང་ཐུན་མོང་དང་། ཐུན་མིན་ གྱི་ལྟ་གྲུབ་
འདིའི་རྨད་དུ་བྱུང་བའི་ལུང་རིགས་ཀྱིས་རྣམ་པར་བརྒྱན་པ་གཞུང་ལུགས་
གཙིགས་ཆེར་འཛིན་པ་མ་ཟད་འཛམ་གླིང་གི་མི་རིགས་མང་པོ་ནས་ལྟ་བ་འདིའི་
ངོ་བོ་དང་། གནའ་དེང་གི་ཆོས་སྡེ་གྲུབ་མཐའ་འཛིན་པའི་སྐྱེས་ཆེན་ཚོགས་ལ་
དགའ་དད་མོས་གསུམ་གྱིས་ལོ་རྒྱུས་ལ་རྒྱུས་ལོན་བྱེད་བཞིན་པ་དག་གི་དགོས་
མཁོར་དམིགས་ཏེ། ༧རྗེ་བཙུན་ཡོན་ཏན་བཟང་པོའི་སྲས་ཀྱི་ཐུ་བོ་ངེས་དོན་
གྱི་བསྟན་པ་ལྷག་ཤེས་འཇོན་གསུམ་གྱི་བསོད་ནམས་ཀྱིས་ཕྱུག་པ་རྗེ་གང་གི་
འཕྲིན་ལས་ཀྱི་མཇུག་སྐྱོང་བ་༧མཆོག་སྤྲུལ་འཇམ་དབྱངས་བློ་གྲོས་ལགས་ལ།
ང་ཚོའི་གདན་རབས་ཕྱོགས་སྒྲིག་ཅིག་ཞུ་འཆར་ཡོད་པའི་སྙན་སེང་ཕུལ་བས།
བླ་མ་རིན་པོ་ཆེ་ནས་སྔོན་ནས་དེ་ལྟ་བུའི་དགོངས་བཞེད་ཡོད་ན་བྱ་བ་བྲེལ་ཟིང་
གིས་མཇུག་འཕྲོར་ལུས་ཡོད་གསུངས་ནས། ཐོག་མཐའ་བར་གསུམ་དུ་བཀའ་
སློབ་གང་མང་དང་རྒྱབ་སྐྱོར་བླ་ན་མེད་པ་མཛད་ནས། གདན་རབས་མདོར་
བསྡུས་ཐོག་མའི་སྔོན་འགྲོ་ཙམ་ཞིག་ངེད་རྩོམ་སྒྲིག་པས། རི་ཁྲོད་དང་དགོན་
སྡེ་སོ་སོའི་གདན་རབས་དང་། མཁས་དབང་ཀུན་དགའ་ཤེས་རབ་གསལ་བྱེད་



དང་། མཁན་ཆོས་འཕེལ་སོགས་ཀྱིས་ཞིབ་གཟིགས་གནང་། ཁྱད་པར་དུ་
གྲོགས་ཀྱི་དྭངས་མ་ཨ་སྐྱོང་སྤྲུལ་སྐུ་ཆོས་རྣམ་རྒྱ་མཚོ། ཡེ་ཤེས་དོན་རྟོགས་དང་།
ཆོས་འཛིན། ཚུལ་ཁྲིམས་འོད། བཀྲིས་ཆོས་ཀོ་སོགས་མ་ཕྱི་འཚོལ་སྡུད་རྒྱབ་
སྐྱོར་བླ་མེད་མཛད། གནའ་མིའི་ཞལ་རྒྱུན་ལ་བརྟེན་ནས་སྔོན་ནས་ད་ལྟའི་
བར་དུ་དགོན་སྡེ་བརྒྱ་དང་བཅུའི་མཚན། ད་ཡོད་དགོན་སྡེ་དང་ས་བོན་རྙེད་
པའི་གྲངས་བདུན་ཅུ་ལག་སོན་བྱུང་བ་ཕྱོགས་སྒྲིག་ཞུས་པ་ཡིན། དགོན་སྡེ་སོ་
སོའི་གདན་རབས་དང་ལོ་ཚིགས་སོགས་གུང་སྒྲིག་གང་ཐུབ་ཐུབ་བྱས་ཀྱང་།
ད་དུང་དོགས་དཔྱད་དགོས་པ་མང་དུ་མཆིས། སྤྱིར་ང་ཚོ་ནི་སྦྱང་སྟོབས་ཀྱི་
བརྩོན་འགྲུས། ལྷན་སྐྱེས་ཀྱི་ཤེས་རབ། རྩོམ་སྒྲིག་གི་ཉམས་མྱོང་དབུལ་བས་
གདན་རབས་ཕྱོགས་སྒྲིག་འོས་བབས་མེད་ན་ཡང་། རྒྱལ་བའི་བསྟན་པ་སྤྱི་
དང་ཁྱད་པར་གངས་ལྗོངས་ཀྱི་སྒྲུབ་སྡེ་ཤིང་རྟ་བརྒྱད་དང་། ད་ལྟ་གྲགས་ཆེ་
བའི་ཆོས་བརྒྱུད་ཆེན་པོ་ལྔ་སྟོན་པ་གཅིག་གི་བསྟན་པ་ཡིན་པས་དད་པ་ཁྱད་
པར་མེད་ན་ཡང་། ཚེ་རབས་འདིར་ཇོ་ནང་བའི་བསྟན་པའི་ལྷག་ཞབས་སུ་
སྐྱེས་པའི་སྲི་ཞུ་དང་། ལྷག་བསམ་གྱི་ངོ་བོ་མཚོན་པའི་ཕྱིར་དུ་ཕུལ་བ་ཙམ།
ཕྱིས་ནས་དྲན་དབང་ཚོའི་དགོངས་འཆར་དང་། སློབ་སྟོན། ཁ་ཡག་ངོ༌
བསྟོད་ཙམ་མིན་པར། ཚིག་དོན་གཉིས་ཆར་ནོར་བ་ཡོ་བསྲང་མཛད་ནས།
བློ་གྲོས་ཀྱི་རྣམ་དཔྱོད་དབང་ཕྱོགས་ལྷུན་པོའི་ཕྲག་པ་ནས། ཉི་གཞོན་གསར་
བའི་གདན་རབས་རྒྱས་པ་ཞིག་རེ་སྒུག་བཅས། ཇོ་ནང་མཛའ་མཐུན་ལོ་རྒྱུས་
ཕྱོགས་སྒྲིག་ཚོགས་པས།



དཀར་ཆག་
ཐོག་མའི་གླེང་གཞི། ......…....... …..….........
མཆོད་བརྗོད་དང་རྩོམ་པར་དམ་བཅའ་བ། ..................... (1)
མདོ་སྔགས་ཀྱི་བྱིན་རླབས་དོན་བརྒྱུད་བཤད་པ། ...…..…........
རྒྱ་གར་འཕགས་པའི་ཡུལ་དུ་མདོའི་ལྟ་སྒོམ་ཀྱི་བརྒྱུད་རིམ་བཤད་པ།
。
。
。
。
。
。
。
。
。
。
。
。
。
。
。
。
(4)
E EE E
E EE E
。
。
。
གངས་རིའི་ཁྲོད་འདིར་མདོའི་ལྟ་སྒོམ་ཀྱི་བརྒྱུད་རིམ་བཤད་པ།
..…………..(8)
ཤམྦྷ་ ལ་དང་རྒྱ་གར་དུ་སྔགས་ཀྱི་ལྟ་སྒོམ་གྱི་བརྒྱུད་རིམ་བཤད་པ། །
...……...…… (9)
གངས་རིའི་ཁྲོད་དུ་གསང་སྔགས་ཀྱི་ལྟ་སྒོམ་གྱི་བརྒྱུད་རིམ།
(12)
མདོ་སྔགས་ཀྱི་བརྒྱུད་པ་གཅིག་ཏུ་གྱུར་བ། ། ..……….……..………... (15)
དབུས་གཙང་གི་དགོན་སྡེ་ཁག་གི་ལོ་རྒྱུས། ...…............... (21)
གངས་ལྗོངས་ཀྱི་ཤམ་བྷ་ལ་ངེས་དོན་བསྟན་པའི་འབྱུང་གནས་
ཇོ་ནང་རི་ཁྲོད་ཆེན་མོ།
རྟག་བརྟན་དམ་ཆོས་གླིང་ངེས་དོན་དགའ་བའི་ཚལ། ......……………. (27)
སྒྲུབ་གནས་སྐྱིད་ཕུག་བདེ་ལྡན་གྱི་གནས་བཤད། .....…...……..
རྩེ་ཆེན་ཆོས་སྡེ་ཐུབ་བསྟན་དར་རྒྱས་གླིང་། ། ..………………….…..………..
སྤོས་ཁང་ཇོ་གདན་ཚོགས་པ། ……...…..…..…..….….
མངའ་རིས་ཀྱི་ཆོས་སྡེ་དང་སེ་མཁར་ཆུང་། ..................
•..................... • • • • • • •
（21）



..........
(59)
( 60)
ངམ་རིང་ཆོས་སྡེ། .......
(36)
དབུས་གཙང་གི་དགོན་སྡེ་དང་རི་ཁྲོད་བཞི་བཅུའི་མཚན། ...... (37)
མདོ་ སྨད་དུ་ཇོ་ནང་བའི་བསྟན་པ་དར་ཚུལ། ། ...….…….….… (39)
འཛམ་ཐང་དགོན་ཆེན་སོགས་སུ་རང་ལུགས་བྱུང་ཚུལ། ..…. (39)
འཛམ་ཐང་སྒར་ཁག་གསུམ་ལས་ཆོས་རྗེ་གྲྭ་ཚང་། ..….....………….. (43)
འཛམ་ཐང་དགོན་ཆེན་གྱི་སྒར་ཁག་གསུམ་ལས་ཚེས་བཅུ་གྲྭ་ཚང་།
•….…...........(47)
འཛམ་ཐང་དགོན་ཆེན་གྱི་སྒར་ཁག་གསུམ་ལས་གཙང་བ་གྲྭ་ཚང་།
(53)
གཙང་བ་འགབ་མ་ཡག་མདོ་བཀྲ་ཤིས་ཆོས་རྫོང་། ........…………….
ཐུབ་བསྟན་བཤད་སྒྲུབ་གླིང་། ..…………………………… ...........…..
ཆོས་སྒར་གོང་མ།
................ (63)
ཡུལ་བའི་ཨ་འཚོང་སྡེ།།
........…...... (65)
ས་དམར་དཔལ་རྩེ་སྡེ།
(66)
བཀྲ་ཤིས་ཆོས་ཐང་ནོར་བུའི་གླིང་། །
(68)
བྱ་ཡུར་ཛམ་ལྷའི་ཆོས་སྡེ། །
འཛི་སྲིབ་བཀྲ་ཤིས་ཆོས་སྡེ།
.…....………... (73)
ཀ་ཐོག་དར་ཐང་ཆོས་སྡེ།
(75)
འཛི་སྟོད་ཚྭ་ཁའི་ཆོས་སྡེ།
དར་སྐུ་དགོན།
.................
བཀྲ་ཤིས་ལྷ་སྒང་དགོན། .....……………......
.….(78)
གླིང་ཆེན་རི་ཁྲོད་ངེས་གསང་སྒྲུབ་པའི་མཛེས་རྒྱན། ............ (79)
•
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
EEEE， EE EEEEE
。。
。 EE EE E
E EEE EE EEE EE EEEE
E FEEEEEE
......…....
(71)
E EE Ec
...…..……...
。
。
。
。
。
。
。
。
。
。
。
。
-
.
。
。
。
。
。
。
。
。
。
。
。
。
。
。
。
。
。
。
(76)
。
。
。
•
•
•
。
。
。
。
。
。
。
。
。
。
。
。
。
。
。
。
。
。
。
。
。
。
。
。
。
(77)
་



..............
(80)
•......
་་་་་་
(85）
E EE EE
(86）
(89)
དགེ་འཕེལ་རི་ཁྲོད། .....……..
འཛི་སྟོད་དར་ལྔའི་རི་ཁྲོད་སྤྲོས་བྲལ་ཆོས་རྫོང་། ། ...........…... (82)
སྲིབ་ལུང་རི་ཁྲོད་ངེས་དོན་ཨེ་ཝཾ་དགའ་ཚལ། ..………………...... (84)
བུད་ཁང་དགོན་ལུང་རི་ཁྲོད། །
ར་ཤུག་རི་ཁྲོད་བདེ་ལྡན་ཆོས་རྫོང་། །
རྔ་ཡུལ་གྱི་དགོན་སྡེ་རྣམས་ཀྱི་ལོ་རྒྱུས།
རྩི་ནང་དགོན་དཔལ་མི་འགྱུར་ངེས་དོན་བདེ་ཆེན་གླིང་། ......... (89)
མ་གཅིག་སྒྲུབ་ཕུག་མཁའ་འགྲོའི་བྲོ་ར། ། .………...………..………..…. (91)
འདྲ་ནང་རི་ཁྲོད། ...…………….
(92)
རྔ་ཡུལ་གྱི་བསྲེ་དགོན་ཆེན་ཐུབ་བསྟན་ཕྱོགས་ལས་རྣམ་རྒྱལ་གླིང་ངེས་
དོན་དགའ་བའི་ཚལ། ............................. (93)
མཁར་བླའི་རི་ཁྲོད་དབེན་གནས་འོད་གསལ་བདེ་ཆེན་ཕོ་བྲང༌། །
…..……. (101)
བསྭེ་དགོན་ཨེ་ཝཾ་ཅོག་སྒར་བཙུན་མའི་གླིང་། ............... (103)
འབྲོག་དགེ་དགོན་ངེས་དོན་བསམ་འགྲུབ་གླིང་།
(104）
ཐར་མོ་བྱང་ཆུབ་གླིང། ..............
........….....
(108)
ཨ་དཔའ་དགོན་ཆོས་སྡེ་བསམ་གཏན་གླིང་། ...….…….…………….. (109)
རྒྱལ་རོང་ཡུལ་དུ་ཇོ་ནང་པའི་བསྟན་པ་བྱུང་ཚུལ། ........…………... (112)
པཱ་ལ་དགོན་བྱམས་མགོན་ཐུགས་རྗེ་བཤད་སྒྲུབ་ཕུན་ཚོགས་གླིང་།
.…………. (114）
ས་ར་དགོན་ངེས་དོན་བཤད་སྒྲུབ་གླིང་། ..................... (116)
དཔལ་ལྡན་བཀྲ་ཤིས་སྒང་ངེས་དོན་དམ་ཆོས་ནོར་བུའི་གླིང་། །



EEE
（126)
。。EEEE
.............. (118)
དགེ་ལེགས་དར་རྒྱས་དགོན་ངེས་དོན་དགའ་བའི་ཚལ། ......…... (121)
བྱམས་པའི་གནས་ཆེན་དཔལ་ཡོངས་འདུ་དགོན། ..……...……..(123)
ཀྱང་སྒང་དགོན། .....…...………. .…………………….……………. (125)
ཙག་དགོན་བྱང་ཆུབ་ཆོས་གླིང་། ...........................
ཛ་འགོའི་རི་ཁྲོད་བྱང་ཆུབ་ཆོས་རྫོང་ངེས་དོན་དར་རྒྱས་གླིང་།
(128)
ཁང་གསར་དགོན་བདེ་ཆེན་ཆོས་གླིང་། ..……......…………... (131)
ཡུམ་མདའི་དགོན།.....
....…..…....…... (134）
རྒྱལ་གཙོའི་གཤོམ་སྡེ་དགོན། .................…….…….…...... (135)
འབོ་ཝ་འབྲོ་བདེ་ཆེན་གླིང་། .............................. (136）
ལྷར་ཡག་དགོན་ངེས་དོན་ལྷུན་གྲུབ་གླིང་། ................... (137)
སྣར་འདུས་དགོན་བྱང་ཆུབ་ཆོས་འཁོར་གླིང་། ..………………….... (138)
ཀམ་མྱོ་དགོན་ཐུབ་བསྟན་བཤད་སྒྲུབ་གླིང་། ..…………………..... (139)
དཀར་ལྷ་དགོན་པ། ...……………….……
བཻ་རོའི་སྒྲུབ་གནས་འོད་གསལ་ཕུག་རྩ་གསུམ་འདུས་པའི་དོ་ར།
...... (142)
མགོ་ལོག་གི་དགོན་ཁག་རྣམས། .........……. ...... (147)
ལྕམ་མདའ་དགོན་ཐུབ་བསྟན་ངེས་དོན་ཆོས་འཁོར་གླིང་།
... (147)
ཉིན་ཡོས་དགོན་ངེས་དོན་ཐེག་མཆོག་ཆོས་འཁོར་གླིང་། ..….. (152)
གླིང་འབུད་དགོན་མདོ་སྔགས་བཤད་སྒྲུབ་གླིང་། ........... (157)
གནས་ལུང་ཕུག་པ་རྡོ་རྗེ་ཕག་མོའི་ཆོས་རྫོང་། ............….. (160)
.... (140)



EEE
ཨ་སྐྱོང་ཡར་ཐང་དགོན་ངེས་དོན་བཤད་སྒྲུབ་གླིང་། ......... (161)
དུས་འཁོར་སྒྲུབ་གྲྭ་གསང་ཆེན་བདེ་བའི་དབེན་ཁྲོད། ...... (168)
མགར་བྲག་དཀར་བདེ་ལྡན་ཕུན་ཚོགས་གླིང་།…..…………..………... (171)
མདོ་ལིའི་རྡོ་ཁ་དགོན་ཐུབ་བསྟན་ངེས་དོན་ཆོས་འཁོར་གླིང་།
.……………...………. (174)
ལུང་སྐྱ་དགོན་མི་འགྱུར་བདེ་ཆེན་གླིང་། ། ..................... (179)
ལྷ་རི་བཀྲ་ཤིས་མཐོང་གྲོལ་རྡོ་ཁ་གནས་གསུམ་མཁའ་འགྲོའི་དབེན་ཁྲོད།
……........... (181)
གདོང་སྐོར་དགོན་པ། ................
.................. (182）
ཆ་ཡུས་དགོན་ངེས་དོན་བསམ་འགྲུབ་གླིང་། ..…...………...... (185)
གཙང་ཞོལ་མ་དགོན་བཀྲ་ཤིས་ཆོས་འཁོར་གླིང་། .....……..….. (186)
ཀར་ཚག་སྒོམ་ཁང་སྐྱིད་ཕུག་ཉི་མ་རྫོང་། ། ..……………………………….. (190)
རི་སྡུམ་རྡོ་ཁ་བཀྲ་ཤིས་ཆོས་གླིང་། ...... ...............….. (192)
རྒྱ་ནག་ཏུ་ཇོ་ནང་བའི་བསྟན་པ་བྱུང་ཚུལ། ། ...........…... (193)
སོག་ཡུལ་དུ་ཇོ་ནང་བའི་བསྟན་པ་བྱུང་ཚུལ། ..…..………….…….. (198)
ནུབ་ཕྱོགས་ཨ་མེ་རི་ཀའི་ཡུལ་གྱི་ཆོས་ཚོགས་གསུམ། ....... (201)



མཆོད་བརྗོད་དང་རྩོམ་པར་དམ་བཅའ་བ།
གཏན་བདེའི་ལམ་བཟང་སྟོན་པའི་བདེ་བར་གཤེགས། །
དགའ་ལྡན་བྱམས་མགོན་ཀླུ་སྒྲུབ་ཐོགས་མེད་དང་། །
ཆོས་རྒྱལ་བདུན་དང་རིགས་ལྡན་ཉེར་ལྔའི་ཚོགས། །
དོལ་པོ་ཡབ་སྲས་སྒྲོལ་མགོན་སྐྱབས་སུ་འཛིན། །
གོ་ལ་ཟླུམ་པོའི་འཇིག་རྟེན་ཡངས་པོ་ན། །
སྣ་ཚོགས་གྲུབ་མཐའི་འདོད་ཚུལ་མཐའ་མི་དཔོག །
བསིལ་ལྡན་ལྗོངས་འདིར་སྒྲུབ་སྡེ་ཤིང་རྟ་བརྒྱད། །
བྱུང་བའི་ནང་ཚན་དཔལ་ལྡན་ཇོ་ནང་བ། །
བཤད་སྒྲུབ་སྤེལ་མའི་ལམ་ནས་ཆོས་ཉིད་ཀྱི། །
བདེན་དོན་གསང་བ་འཚོལ་ལ་དབུ་མ་པའི། །
མདོ་སྔགས་ཟུང་འབྲེལ་ལམ་ནས་བཤད་སྒྲུབ་ཀྱིས། །
ངེས་དོན་རང་ལུགས་མ་ཉམས་སྤེལ་བ་སྤྲོ། །
དེ་ཡི་རང་བཞིན་མ་བཅོས་ངོ་མའི་གདོང་། །
སྟོན་པར་དམན་ཡང་བློ་ཡིས་ལྕོགས་ཚད་ཀྱིས། །
རྒྱུད་ལྡན་བླ་མའི་བྱིན་རླབས་དོན་བརྒྱུད་དང་། །
ཆོས་སྡེ་སོ་སོའི་ངོ་སྤྲོད་ཙམ་ཞིག་གླེང་། །



མདོ་སྔགས་ཀྱི་བྱིན་རླབས་དོན་བརྒྱུད་བཤད་པ།
དེ་ཡང་རྗེ་བཙུན་ཐམས་ཅད་མཁྱེན་པ་ཏཱ་ར་ནཱ་ཐས། མདོ་དོན་མཐར་
ཐུག་གཞན་སྟོང་དབུ་མ་དང་། ། རྒྱུད་དོན་མཐར་ཐུག་རྡོ་རྗེའི་རྣལ་འབྱོར་
གྱི། ། ལྟ་སྒོམ་འབྲེལ་བའི་ལམ་གྱིས་གནད་བཟུང་ནས། ། ཆོས་སྒོ་མཐའ་དག་
གསལ་བར་བྱེད། ། ཅེས་གསུངས་པ་བཞིན། མདོ་ཕྱོགས་ནས་བཀའ་འཁོར་
ལོ་ གསུམ་ གྱི་དགོངས་དོན་མཐར་ཐུག་དང་གཙོ་བོ་བཀའ་ཐ་མའི་རྗེས་སུ་
འབྲངས་ནས། དོན་དམ་རང་ངོས་ནས་མི་སྟོང་གཞན་ཀུན་རྫོབ་ཀྱིས་སྟོང་བར་
འདོད་པའི་དབུ་མ་བ་ཆེན་པོ་དང་། གསང་སྔགས་ཀྱི་རྒྱུད་སྡེ་ཟབ་མོའི་མན་
ངག་གདུལ་བྱའི་མོས་པའི་ངོར་མང་ན་ཡང་། དོན་ངེས་པར་གསང་བའི་
མཐར་ཐུག་པ་གཉིས་མེད་དུས་ཀྱི་འཁོར་ལོའི་ཉེ་ལམ་ཁྱད་པར་བ། དངོས་པོ་
ཐམས་ཅད་ལས་རྡོ་རྗེ་རྣམ་པར་རྒྱལ་བ་ལྟར་མན་ངག་ཐམས་ཅད་ལས་ཁྱད་པར་
དུ་འཕགས་པ། རྣལ་འབྱོར་གྱི་ཡན་ལག་དྲུག་གི་ཉམས་ལེན་ལ་གཞོལ་བ་རྗེ་ཇོ་
ནང་བའི་ལྟ་བ་ནི་འཁོར་ལོ་བར་བ་དང་རིགས་ཚོགས་དྲུག་ལས། ཆོས་ཐམས་
ཅད་གནས་ལུགས་ལ་མ་གྲུབ་པས་མོ་གཤམ་གྱི་བུ་ལྟ་བུའི་ཐུན་མོང་གི་ལྟ་བ་ལས་
ཁྱད་དུ་འཕགས་པ་འཁོར་ལོ་ཐ་མ་བྱམས་པའི་ཆོས་ལྔ་སྔགས་དང་བཅས་པར་
དོན་དམ་རང་བྱུང་འོད་གསལ་བའི་ཡེ་ཤེས་གཟུང་འཛིན་གྱི་སྤྲོས་པས་གདོད་
ནས་སྟོང་ཞིང་། རང་བྱུང་འདུས་མ་བྱས་པའི་ཡོན་ཏན་གྱི་སྟོབས་སོགས་ཀྱིས་
མི་སྟོང་བར་འདོད་པ་ཡང་དག་པའི་ཐུན་མིན་གྱི་ལྟ་བ་དང༌། སྒོམ་ནི་འཁོར་བ་
ལ་ངེས་འབྱུང་། སེམས་ཅན་ལ་བྱམས་སྙིང་རྗེ་དང་བདག་གཞན་མཉམ་རྗེ་
སོགས་སྒོམ་པ་ཐུན་མོང་དང་། འཁོར་ལོ་ཕྱི་མ་གཉིས་དང་གསང་སྔགས་རྡོ་རྗེ་



ཐེག་པ་དོན་གཅིག་མོད་ཀྱི་ཉམས་སུ་ལེན་པ་ལ་ལ་ཟློ་བ་ཆོས་ཉིད་ཟབ་མོ་མཉམ་
པརབཞག་ཚེ་འཁོར་ལོ་བར་བ་དང་མཐུན་པར་རྟོག་མེད་སྤྲོས་བྲལ་དུ་མཉམ་
པར་བཞག་ནས། རྗེས་ཐོབ་ཤན་འབྱེད་པའི་ཚེ་འཁོར་ལོ་ཐ་མ་དང་རྡོ་རྗེ་ཐེག་
པ་ལས་གསུངས་པ་བཞིན། ཐོས་བསམ་གྱིས་མེད་དགག་དང་མ་ཡིན་དགག་
སོགས་ཀྱི་རྣམ་པ་སོ་སོར་རྟོགས་པར་བྱས་ནས། ཀུན་རྫོབ་ཉེས་ཚོགས་ཀྱིས་
དབེན་པའི་དོན་དམ་གྱི་ཡོན་ཏན་རང་ཆས་སུ་དབྱེར་མེད་པའི་ཆོས་དབྱིངས་དེ་
བཞིན་ཉིད་དེ། ཞི་ལྷག་ཟུང་འབྲེལ་དུ་ཡང་དག་པར་མཉམ་པར་འཇོག་པ་ནི་
ཐུན་མིན་གྱི་སྒོམ་ཡིན་ལ། དེ་ལྟ་བུའི་ལྟ་སྒོམ་ཟུང་དུ་འབྲེལ་བའི་ལམ་གྱི་གནད་
དམ་པ་བཟུང་ནས། སྤྱོད་པ་ནི་སྡེ་སྣོད་གསུམ་ལས་བསྟན་པའི་ཚུལ་ཁྲིམས་
དང་། ཏིང་ངེ་འཛིན་དང་། ཤེས་རབ་གྱི་བསླབ་པ་གསུམ་ལ་སྤྱོད་པའི་སྒོ་ནས་
མདོ་སྔགས་ཀྱི་ཆོས་ཀྱི་སྒོ་མོ་མ་ལུས་པ་མཐའ་དག་ཐོས་བསམ་སྒོམ་གསུམ་གྱི་
ལམ་ནས་གསལ་བར་བྱེད་པ་དཔལ་མཉམ་མེད་ཆོས་བརྒྱུད་ཆེན་པོ་ཇོ་ནང་བའི་
བྱིན་རླབས་དོན་བརྒྱུད་དང་། མདོ་དབུས་གཙང་གསུམ་གྱི་དགོན་པའི་གདན་
རབས་བྱུང་བ་མདོ་ཙམ་འཆད་པ་ནི།



རྒྱ་གར་འཕགས་པའི་ཡུལ་དུ་མདོའི་ལྟ་སྒོམ་ཀྱི་
བརྒྱུད་རིམ་བཤད་པ།
༡ དང་པོ་ནི་འགྲོ་བ་ལྷ་དང་བཅས་པའི་མ་འདྲེས་པའི་མཛའ་བཤེས་
ཆེན་པོ་མཉམ་མེད་ཤཱཀྱའི་རྒྱལ་པོས་རྒྱ་གར་འཕགས་པའི་ཡུལ་ཡངས་པ་ཅན་
དང༌། བྱ་རྒོད་ཕུང་པོའི་རི་དང་། ལངྐའི་གྲོང་བརྡལ། མཉན་ཡོད་སོགས་
གཙོ་བོར་གྱུར་བའི་གནས་ཆེན་དུ་མ་ནས་ངེས་དོན་གྱི་མདོ་སྡེ་རྣམས་ཡུལ་དང་
དུས་ངེས་མེད་དུ། ངེས་དོན་གྱི་མདོ་སྡེའི་ཆེད་དུ་བྱ་བའི་གདུལ་བྱའི་ངོར་
གསུངས་པ་ཡིན་ཏེ། དེ་ཡང་དེ་བཞིན་གཤེགས་པའི་སྙིང་པོའི་མདོ་ནི་བཅོམ་
ལྡན་འདས་དགུང་གྲངས་ཞེ་ལྔ་བཞེས་པའི་སྐབས་སུ་བྱ་རྒོད་ཕུང་པོའི་རི་ནས་
དཔེ་དགུ་དོན་དགུའི་སྒོ་ནས། བདེ་གཤེགས་སྙིང་པོ་སེམས་ཅན་གྱི་རྒྱུད་ན་
བཞུགས་ཚུལ་བྱང་ཆུབ་སེམས་དཔའ་རྡོ་རྗེ་བློ་གྲོས་ཀྱི་ངོར་གསུངས་པ་ཡིན་ལ།
ངེས་དོན་གྱི་མདོ་སྡེ་ལངྐར་གཤེགས་པ་ནི། སྟོན་པ་ལངྐའི་གྲོང་བརྡལ་ན་
བཞུགས་པའི་སྐབས་སུ་ལངྐའི་རྒྱལ་པོ་འབོད་སྒྲོག་དང༌། བྱང་ཆུབ་སེམས་
དཔའ་བློ་གྲོས་ཆེན་པོས་ཞུས་ཤིང་སེམས་ཀྱི་རང་བཞིན་འོད་གསལ་བ་དང་།
བདེ་བར་གཤེགས་པའི་སྙིང་པོ་གཉིས་གཅིག་ཏུ་གསུངས། རྔ་བོ་ཆེའི་མདོ་
དང་། ལྷག་བསམ་བསྟན་པའི་མདོ། གཙུག་ན་རིན་པོ་ཆེས་ཞུས་པའི་མདོ།
དཔལ་ཕྲེང་སེངྒེའི་ང་རོའི་མདོ་སོགས་དང་། ཁྱད་པར་དུ་དགོངས་པ་ངེས་
འགྲེལ་གྱི་མདོ་ནི་བྱང་ཆུབ་སེམས་དཔའ་དོན་དམ་ཡང་དག་འཕགས། ཆོས་
འཕགས། བློ་གྲོས་རྣམ་དག་རབ་འབྱོར། བློ་གྲོས་ཡངས་པ། ཡོན་ཏན་



འབྱུང་གནས། དོན་དམ་ཡང་དག་འཕགས། བྱམས་པ། སྤྱན་རས་གཟིགས།
འཇམ་དབྱངས་ཏེ་ས་བཅུའི་དབང་ཕྱུག་གི་བྱང་སེམས་ཀྱི་ཚུལ་བཟུང་བའི་སྟོན་
པའི་འཁོར་རྣམ་བཅུས་སྟོན་པ་ལ་དྲི་བ་མི་འདྲ་བ་རེ་རེ་མཛད་པའི་དྲིས་ལན་དུ་
མཛད་ནས། བཀའ་འཁོར་ལོ་གསུམ་དྲང་ངེས་ཀྱི་རྣམ་བཞག་དང་། དོན་
དམ་བདེན་པ་རྟག་བརྟན་ཐེར་ཟུག་གི་ཚུལ་གསལ་བོ་བསྟན་པས་མཚོན། སྡེ་
སྣོད་མཐའ་ཀླས་པ་གསུངས་པའི་ཆོས་འཁོར་བསྐོར་བ་གང་དེ་བླ་ན་མ་མཆིས་པ།
སྐབས་མ་མཆིས་པ། ངེས་པའི་དོན་ལགས་ཏེ་རྩོད་པའི་གཞིར་མ་གྱུར་པའི་
ཚུལ། རྒྱལ་བ་རང་ཉིད་ཀྱི་རང་གི་དགོངས་པ་ལེགས་པར་འགྲེལ་ཚུལ་དཔལ་
གྱི་མགུར་ནས་བཀའ་བསྩལ་པའོ། །
༢ དེ་ནས་རྒྱལ་ཚབ་བྱམས་པ་མགོན་པོས་བཀའ་འཁོར་ལོ་ཐ་མའི་
དགོངས་དོན་གཙོ་བོར་བྱས་ཏེ་ཐེག་ཆེན་མདོ་སྡེ་སྤྱིའི་དགོངས་འགྲེལ་གྱི་བསྟན་
བཅོས་རྒྱུད་བླ་མ། འབྱེད་རྣམ་གཉིས། རྒྱན་རྣམ་གཉིས་ཏེ་བྱམས་ཆོས་སྡེ་ལྔ་
མཛད་ནས་སྟེང་དག་པ་དགའ་ལྡན་ལྷ་ཡི་ཡུལ་དུ་ངེས་དོན་དབུ་མ་ཆེན་མོའི་
ཆོས་ཀྱི་འཁོར་ལོ་རྒྱ་ཆེར་བསྐོར་བཞིན་པའོ། །
༣ ཐེག་ཆེན་གྱི་མདོ་སྡེ་ལ་དྲང་ངེས་འབྱེད་པ་ལ་མཆོག་ཏུ་བསྔགས་པ།
རྒྱལ་བའི་དགོངས་པ་མཐར་ཐུག་གི་ངེས་གསང་རྙེད་ཅིང་། ཤིང་རྟའི་སྲོལ་
ལེགས་པར་ཕྱེ་བའི་ས་གསུམ་བརྙེས་པ་འཕགས་པ་ཐོགས་མེད་ནི། འཇམ་
དཔལ་རྩ་རྒྱུད་ལས། ཐོགས་མེད་ཅེས་བྱའི་དགེ་སློང་ནི། ། བསྟན་བཅོས་དེ་
ནི་དོན་ལ་མཁས། ། མདོ་སྡེ་ངེས་དོན་དྲང་བའི་དོན། ། རྣམ་པ་མང་པོ་རབ་
ཏུ་འབྱེད། ། ཅེས་གསུངས་པ་ལྟར་ཡུན་ནན་ཞིང་ཆེན་དུ་དེང་སྐབས་སུ་ཕྱག་
སྐོར་བྱེད་པའི་གནས། རི་བོ་བྱ་རྐང་ཅན་དུ་གྲགས་པའི་ཕུག་ཅིག་ཏུ་ལོ་བཅུ་
གཉིས་སུ་འཕགས་པ་བྱམས་པ་བསྒྲུབས་ཏེ། ལྷག་པའི་ལྷས་ཞལ་དངོས་སུ་



གཟིགས་དུས་དེ་ཉིད་དུ་ཆོས་རྒྱུན་གྱི་ཏིང་ངེ་འཛིན་ཐོབ་ནས། བྱམས་པའི་
གོས་ཀྱི་མཐའ་ལ་འཇུས་ནས་དགའ་ལྡན་དུ་ལྷགས་ནས་མི་ལོ་ཕྱེད་ལྔ་བཅུ་འམ་
ལོ་ཆ་ཚང་ཉེར་ལྔ་ཙམ་བཞུགས་ཏེ། བྱམས་ཆོས་སྡེ་ལྔ་སློབ་དཔོན་གྱིས་གསན་
ཚེ། དོན་ཚན་རེ་རེ་གསན་ཙམ་གྱིས་ཏིང་ངེ་འཛིན་གྱི་སྒོ་མི་འདྲ་བ་རེ་རེ་སྐྱེས་
ནས། བྱམས་པའི་ཆོས་ལྔ་རྒྱལ་བའི་དགོངས་པ་མཐར་ཐུག་ངེས་དོན་ཕྱིར་མི་
ལྡོག་པའི་གཏམ་ལས་བརྩམས་ཏེ། མཐའ་བྲལ་གྱི་ལྟ་བ་ཟབ་མོ་དབུ་མ་གཞན་
སྟོང་གི་ལྟ་སྒོམ་གསལ་བར་བྱས་པ་ཇི་བཞིན། སློབ་དཔོན་རང་ཉིད་ཀྱིས་དེ་
ལྟར་ཐུགས་སུ་ཆུད་དེ་མི་ཡུལ་དུ་བྱོན་ནས་རྒྱུད་བླ་མའི་འགྲེལ་བ། ས་སྡེ་ལྔ་
སོགས་བསྟན་བཅོས་དུ་མ་མཛད་ནས། ངེས་དོན་དབུ་མ་ཆེན་པོའི་སྲོལ་ལེགས་
པར་ཕྱེས་པ་ཡིན་ནོ། །
༤ བྲམ་ཟེའི་རིགས་ལས་འཁྲུངས་པ་སློབ་དཔོན་དབྱིག་གཉེན་གྱིས་
གཅེན་ཐོགས་མེད་ཀྱི་དྲུང་ནས་ཐེག་ཆེན་གྱི་མདོ་སྡེ་དག་གསན་པ་ཙམ་གྱིས་
ཐུགས་སུ་ཆུད་དེ་བསྟན་བཅོས་དུ་མ་མཛད། ཁྱད་པར་དུ་ཡུམ་གསུམ་གནོད་
འཇོམས་བརྩམས་ནས་གཞན་སྟོང་གི་སྲོལ་རྒྱ་ཆེར་སྤེལ། ཕྱིས་ཀྱི་མཁས་པ་ཁ་
ཅིག་གིས་བསྟན་བཅོས་འདི་དབྱིག་གཉེན་གྱི་མིན་པར་བཤད་ཀྱང་། རྩོད་མེད་
ཀྱི་མཁས་པ་བུ་སྟོན་སོགས་ཀྱིས་དབྱིག་གཉེན་གྱི་ཡིན་པར་ལུང་རིགས་དུ་མས་
བསྒྲུབས་པར་མཛད། ཆོས་རྗེ་ཇོ་ནང་བའི་བཀས་བསྐུལ་ཏེ་ལོ་ཆེན་དུ་མས་རྒྱ་
གཞུང་གཉིས་དང་གཏུག་ནས་གཏན་ལ་ཕབ་པ་ད་ལྟ་འབྲས་སྤུངས་དཔེ་མཛོད་
དམ་རྒྱ་མ་ནས་ཐོན་པ་མཇལ་རྒྱུ་ཡོད་དོ། ། །
བརྒྱུད་ཚུལ་ཡང་གཞན་སྟོན་པ་ནས་ཕྱག་ན་རྡོ་རྗེ། དཔལ་ས་ར་ཧའམ་
བྲམ་ཟེ་སྒྲ་གཅན་འཛིན་བཟང་པོས་གདོད་མ་ཆོས་ཉིད་ཀྱི་དོན་རྟོགས་ནས།
དོ་ཧ་རྡོ་རྗེའི་གླུ་མང་དུ་བླངས་པས་གཞི་འབྲས་དབྱེར་མེད་ཀྱི་ཆོས་སྐུ་མངོན་དུ་



བསྟན། འཕགས་པ་ཀླུ་སྒྲུབ་ནི་རྔ་བོ་ཆེའི་མདོ་སོགས་ལས་ལུང་གིས་གསལ་བོ་
བསྟན་པ་བཞིན། སྐུ་ན་ཕྲ་བའི་དུས་ནས་ནཱ་ལེན་དྲར་སླེབས་ནས་རིག་པའི་
གནས་གང་ཡང་མི་མཁྱེན་པ་མེད་པར་བྱས། རིགས་སྔགས་ཀྱི་དངོས་གྲུབ་མང་
པོ་ཐོབ། ཞིང་གཞན་དུ་བྱོན་ནས་ཡེ་ ཤེས་ ཀྱི་མཁའ་འགྲོ་མ་རྣམས་ ལས་
གདམས་པ་ཐོབ། རྒྱུད་དང་སྒྲུབ་ཐབས་མང་པོ་སྤྱན་དྲངས། ཀླུ་དང་མིའི་
དོན་རྒྱ་ཆེ་བ་ལ་དགོངས་ནས་རེ་ཞིག་ཀླུ་ཡུལ་དུ་བྱོན་ནས་ཤེར་ཕྱིན་འབུམ་པ་
སོགས་སྤྱན་དྲངས། ད་ལྟ་ཀུན་གྱིས་རྒྱ་གར་ན་གནས་སྐོར་གཙིགས་ཆེར་འཛིན་
པ་ལྷོ་ཕྱོགས་དཔལ་གྱི་རི་སོགས་སུ་ལོ་ཉིས་བརྒྱ་ཙམ་བཞུགས་ནས། བཀའ་
བར་ཐའི་དགོངས་པ་གཙོ་བོ་འགྲེལ་བྱེད་ཀྱི་བསྟན་བཅོས། དབུ་མ་རིག་ཚོགས་
དྲུག་དང་། ཆོས་དབྱིངས་བསྟོད་པ་སོགས་བརྩམས་པས། གནས་ལུགས་
མཐར་ཐུག་དོན་དམ་པའི་ཆོས་སྐུ་གཏན་ལ་ཕབ་པ་ཡིན་ནོ། །
༥ དེ་ནས་དྲང་སྲོང་ལམ་བཟང་བདེ་གཤེགས་སྙིང་པོའི་ལེགས་བཤད་
ནུབ་པ་སླར་ཡང་གསལ་བར་མཛད་པ་གངྒ་མི་ཏྲི་བའི་དུས་དེ་ནས་རིམ་པར་ཀླུ་
ཐོགས་ཀྱི་བརྒྱུད་ཚུལ་གཉིས་དེ། ཆུ་བོ་གཅིག་འདྲེས་ཀྱི་ཚུལ་དུ་འཕགས་པའི་
ཡུལ་དུ་དར་བར་བཤད།
༦ བརྟུལ་ཞུགས་སྤྱོད་མཛད་ཨ་ཝ་དྷུ་ཏི་པ་ཆེན་པོ་དང་། །
༧ ཟབ་མོའི་དོན་གཟིགས་པའི་ཁ་ཆེ་བ་འབྱུང་གནས་ཞི་བའི་ཞབས་
དང་། །
༨ རྣལ་འབྱོར་གྱི་དབང་ཕྱུག་བྲམ་ཟེ་སཛྫ་ན་ཞེས་བྱ་བའི་བར་དུ་
འཁོར་ལོ་ཐ་མའི་དགོངས་དོན་དབུ་མའི་ལུགས་སྲོལ་འཕགས་པའི་ཡུལ་དུ་དར་
བར་མཛད་པ་ཡིན།



གངས་རིའི་ཁྲོད་འདིར་མདོའི་ལྟ་
སྒོམ་ཀྱི་བརྒྱུད་རིམ་བཤད་པ།
༩ དེ་ནས་དཔེ་མེད་གྲོང་དུ་རྡོ་རྗེའི་སྐུ་བརྙེས་པའི་གཟི་ལོ་ཙཱ་བ་དགའ་
བའི་རྡོ་རྗེ་ནས་བཟུང་རིམ་པར།
༡༠ མི་ཕམ་གཞུང་ལུགས་ལ་ཤིན་ཏུ་མཁས་ཤིང་དབུ་མའི་ལམ་བཟང་
ཐུགས་སུ་ཆུད་པ། བཙན་རིགས་ཁ་བོ་ཆེ་དྲི་མེད་ཤེས་རབ།
༡༡ ཟབ་མོའི་དོན་དང་རྒྱུད་སྡེ་དུ་མ་མཁྱེན་པ་བྱམས་པའི་རྗེས་སུ་
བཟུང་བ། ལ་སྟོད་དར་མ་བརྩོན་འགྲུས།
༡༢ སྙིང་པོའི་བསྟན་པ་གསལ་བར་མཛད་པའི་གཉེན། དོལ་པ་
གཉན་ཡེ་ཤེས་འབྱུང་གནས།
༡༣ འཕགས་མཆོག་གི་དགོངས་པ་གཅིག་གཟིགས་འཇད་སྟོན་སྐུ་
མཆེད་ཟུང་སྟེ། བྱང་ཆུབ་སྐྱབས་དང་། གཞོན་ནུ་བྱང་ཆུབ།
༡༤ ཕྱག་རྡོར་གྱིས་ཞལ་གཟིགས་ཆོས་སྐྱོང་བྲན་དུ་འཁོལ་བ། སྐྱོ་
སྟོན་པ་སྨོན་ལམ་ཚུལ་ཁྲིམས་འབྱུང་གནས།
༡༥ བཀའ་དང་བསྟན་བཅོས་ཀྱི་དགོངས་པ་ངེས་པར་རྟོགས་པ།
བཅོམ་ལྡན་རིག་པའི་རལ་གྲི།
༡༦ ངེས་དོན་སྙིང་པོ་ཉན་བཤད་ཀྱིས་སྤེལ་མཛད། སྐྱི་སྟོན་པའི་
བར་དུ་བྱམས་པའི་ཆོས་ལྔ་གཙོ་བོ་སྒོམ་ལུགས་པར་གྲགས་པ། འཕགས་བོད་
ནས་བརྒྱུད་ལྡན་གྱི་བླ་མ་བཅུ་དྲུག་གི་དུས་ནས་ཀུན་མཁྱེན་ཤེས་རབ་རྒྱལ་མཚན་
གྱི་བར་དུ་བྱུང་།
8



ཤམྦྷ་ལ་དང་རྒྱ་གར་དུ་སྔགས་ཀྱི་ལྟ་
སྒོམ་གྱི་བརྒྱུད་རིམ་བཤད་པ།
དུས་འཁོར་རྩ་རྒྱུད་ལས། སྟོན་པས་བྱ་རྒོད་ཕུང་པོའི་རིར། ། ཤེས་
རབ་ཕ་རོལ་ཕྱིན་ཚུལ་བཞིན། ། ཆོས་བསྟན་དཔལ་ལྡན་འབྲས་སྤུངས་སུ། །
དེ་བཞིན་གསང་སྔགས་ཚུལ་རབ་སྟོན། ། ཞེས་གསུངས་པ་ལྟར་རྒྱ་གར་གྱི་ལྷོ་
ཕྱོགས་འགྲོ་ལྡིང་བའི་ཡུལ་ཟད་མཚམས་གངྒ་དང་སི་ཏ་རྒྱ་མཚོར་འདྲེས་པའི་
བར་ན། ཤྲཱི་དྷ་ན་ཀཌེ་ཞེས་པ་དཔལ་འབྲས་སྤུངས་མཆོད་རྟེན་ཡོད་དེ། དེ་ནི་
སྔོན་སངས་རྒྱས་གསེར་ཐུབ་བམ་འོད་སྲུང་གི་བསྟན་པའི་མཇུག་ཏུ་མུ་གེ་ཆེན་པོ་
བྱུང་བ་ན། དགེ་སློང་གྲུབ་ཐོབ་གཅིག་གིས་བུམ་པ་སྒྲུབ་པའི་འབྲས་སཱ་ལའི་
ཆར་འཛམ་གླིང་བབས་པའི་རྒྱུ་ལས་གྲུབ་པར་བཤད་པ་བཞིན། ད་ལྟ་ཡང་
ཀུན་གྱིས་གནས་བསྐོར་བྱེད་བཞིན་པ་འདི་ནི་དཔལ་ལྡན་འབྲས་སྤུངས་ཀྱི་
མཆོད་རྟེན་ཡིན་པ་སྔོན་གྱི་མཁས་དབང་ཚད་ལྡན་མང་པོ་དང་། དགེ་འདུན་
ཆོས་འཕེལ་གྱི་ལམ་ཡིག་ནས་འཁྲུལ་མེད་དུ་གསུངས། དེ་ན་མཆོད་རྟེན་གྱི་
བུམ་པའི་ནང་གི་རྟེན་འོག་ཏུ་སྟོན་པ་ཉིད་ཀྱིས། རྩ་རྒྱུད་ནས་བསྟན་པའི་
དཔལ་ལྡན་རྒྱུ་སྐར་གྱི་དཀྱིལ་འཁོར་ལྷ་སྟོང་དང་དྲུག་བརྒྱ་ཉི་ཤུ་ཅན་དང་།
བསྡུས་བརྒྱུད་ནས་བསྟན་པའི་ཆོས་དབྱིངས་གསུང་གི་དབང་ཕྱུག་གམ་དུས་ཀྱི་
འཁོར་ལོའི་སྐུ་གསུང་ཐུགས་ཡོངས་སུ་རྫོགས་པའི་དཀྱིལ་འཁོར། ལྷ་བདུན་
བརྒྱ་ཉེར་གཉིས་ཀྱི་རྣམ་པ་མངོན་པར་སྤྲུལ་ཏེ། དུས་ཀྱི་འཁོར་ལོའི་མདུན་
ཞལ་ཐུགས་རྡོ་རྗེ་ལས་རྩ་རྒྱུད་སོགས་བླ་མེད་རྣམས་དང་། ཞལ་ལྷག་མ་གསུམ་



ལས་རྒྱུད་སྡེ་འོག་མ་གསུམ་བྱ་རྒྱུད་སྤྱོད་རྒྱུད་རྣལ་འབྱོར་རྒྱུད་རྣམས་གསུངས་པ་
ཡིན་ནོ། །
རྒྱུད་འདིའི་ཆེད་དུ་བྱ་བའི་གདུལ་བྱ་ཞུ་བ་པོ་ཤམྦྷ་ལའི་རྒྱལ་པོ་ཆོས་རྒྱལ་
ཟླ་བ་བཟང་པོ་སོགས་གྲོང་བྱེ་བ་ཕྲག་དགུ་བཅུ་རྩ་དྲུག་གི་མིའི་འགྲོ་བ་སྐལ་ལྡན་
དཔག་ཏུ་མེད་པ་དང་། ལྷ་ཀླུ་གནོད་སྦྱིན་འབྱུང་པོ་སོགས་མི་མིན་གྱི་འགྲོ་བ་
གྲངས་ལས་འདས་པ་གསང་སྔགས་ཀྱི་སྨིན་གྲོལ་དུ་བཀོད་དེ་རྒྱུད་མཐའ་དག་
གསུངས་ནས་ཟླ་བ་བཟངཔོ་ལ་གཏད་ཅིང་། རེ་ཞིག་མིའི་ཡུལ་གྱི་འཇིག་རྟེན་
གཞན་དུ་མ་དར། ཤམྦྷ་ལར་ཟླ་བ་བཟང་པོས་རྒྱུད་མཐའ་དག་གླེགས་བམ་དུ་
བྲིས། དུས་འཁོར་རྩ་རྒྱུད་ཀྱི་འགྲེལ་བཤད་མཛད་པ་སོགས་ཀྱིས་གསང་སྔགས་
ཀྱི་བསྟན་པ་རྒྱ་ཆེར་སྤེལ། དེ་ནས་ཆོས་རྒྱལ་བདུན་དང་། རིགས་ལྡན་ཉེར་ལྔ།
རིགས་ལྡན་འཁོར་ལོ་ཅན་གྱི་རྒྱལ་བརྒྱུད་བཅུ་གཉིས་ཏེ། རྩ་རྒྱུད་ནས་བསྟན་
པའི་ཆོས་ཀྱི་རྒྱལ་པོ་བཞི་བཅུ་རྩ་གསུམ་གྱིས་སྔགས་ཀྱི་ཞིང་མཆོག་དེར་རྫོགས་
ལྡན་དབུ་མ་ཆེན་པོའི་དགོངས་བཅུད་གཞོལ་བ་ཤ་སྟག་གོ།
ཕྱིས་ནས་རྒྱ་གར་འཕགས་པའི་ཡུལ་དུ་དར་ཚུལ་ནི། འཕགས་བོད་དུ་
དར་ལུགས་མང་ན་ཡང་། མཆོག་ཏུ་གྱུར་བ་འབྲོ་ལུགས་ལྟར་ན། བདག་ཅག་
གི་སྟོན་པ་ནས་ཆོས་རྒྱལ་བདུན་དང་རིགས་ལྡན་བཅུ་གཅིག་པ་རྒྱལ་དཀའི་བར་
དུ་སྡོམ་པས། དུས་འཁོར་གྱི་གདམས་ངག་བྱིན་རླབས་དོན་བརྒྱུད་ཀྱི་རིམ་པ་
བཅུ་དགུ་སོང་བའི་དུས། ༡ ཡུལ་རྒྱ་གར་དུ་གྲུབ་ཆེན་དུས་ཞབས་པ་ཆེན་པོ་
ཡི་དམ་གྱིས་ཞལ་གཟིགས་ནས། ལུང་བསྟན་ལྟར་བྱང་ཕྱོགས་སུ་ཕེབས་པས་
རིགས་ལྡན་གྱི་སྤྲུལ་བ་དང་མཇལ། དབང་བསྐུར་ཞིང་ཟབ་མོའི་རྣལ་འབྱོར་ཟླ་
བ་དྲུག་བསྒོམས་པས། རྫུ་འཕྲུལ་ཐོབ་སྟེ་ཤམྦྷ་ལར་བྱོན། རིགས་ལྡན་དངོས་
དང་མཇལ། དུས་འཁོར་སོགས་རྒྱུད་སྡེ་མང་པོ་དང་། འགའ་ཞིག་ཐུགས་ལ་
10



བཟུང་། འགའ་ཞིག་གླེགས་བམ་སྤྱན་དྲངས་ཏེ་འཕགས་ཡུལ་དུ་བྱོན། སྒོམ་
པ་གཙོ་བོར་མཛད་མཐར་འཇའ་ལུས་སུ་དེངས། ༢ འདི་ཉིད་ཀྱི་སློབ་མ་
བཅུ་གཉིས་འཇའ་ལུས་སུ་གཤེགས། ༣ དེའི་སློབ་མ་བཤད་རྒྱུན་ལ་ཕན་པ་
དུས་ཞབས་ཆུང་བ་ཁྲི་བྷ་དྲ་མཁས་ཤིང་མངོན་ཤེས་རྫུ་འཕྲུལ་ཐོགས་པ་མེད་པ་
དེས་ཆོས་འདིས་ས་སྟེང་ཁྱབ་པར་བྱས། དཔལ་ནཱ་ལེན་དྲའི་ཕྱོགས་ཀྱི་སྒོ་
བཞིའི་ཡ་ཐེམ་ལ། ཆོས་དབྱིངས་རྟག་གནས་རྡོ་རྗེའི་སྐུ་ཞེས་པའི་རྩོད་ཡིག་
སྦྱརནས། པཎྜི་ཏ་ལྔ་བརྒྱ་དང་དུས་འཁོར་གྱི་ལྟ་སྒོམ་གྱི་བགྲོ་གླེང་མཛད་པ་
ཡིག་རྙིང་དུ་གསལ་བས་སྔགས་ཀྱི་གཞན་སྟོང་གི་བཤད་པ་རྒྱ་གར་དུ་དར་བ་སུ་
ཡིས་བསྙོན། ༤ དེའི་སློབ་མ་ཁ་ཆེའི་པཎ་ཆེན་ཟླ་བ་མགོན་པོ། སྲོག་རྩོལ་
དང་འཛིན་པ་མཐར་ཕྱིན་པ་བོད་དུ་ལན་གསུམ་ཕེབས། དུས་འཁོར་གྱི་རྒྱུད་
གཙོ་བོར་བྱས་ནས་མདོ་རྒྱུད་ཀྱི་བསྟན་པ་རྒྱ་ཆེར་སྤེལ་བར་མཛད་དོ། །



གངས་རིའི་ཁྲོད་དུ་གསང་སྔགས་ཀྱི་ལྟ་སྒོམ་གྱི་བརྒྱུད་རིམ།
གྱི་ཅོ་ལོ་ཙཱ་ནས་འབྲོ་ལོ་ཙཱ་བ་ཤེས་རབ་གྲགས་ཀྱི་བར་དུ་དུས་འཁོར་གྱི་
འགྱུར་ཉེར་ལྔ་བྱུང་བར་གསུངས། ༥ ཁྱད་པར་དུ་འབྲོ་ལོས་ཟླ་མགོན་གྱི་
མདུན་ནས་ཆོས་འདི་རྫོགས་པར་ཞུས། ༦ ལྷ་རྗེ་སྒོམ་པ་དཀོན་མཆོག་སྲུང་
གིས་པཎ་ཆེན་ལ་གསེར་གྱི་འབུལ་བ་རྒྱ་ཆེར་ཕུལ་བས་དབང་རྒྱུད་ཀྱི་བཤད་པ་
རྒྱ་ཆེར་གནང་། ༧ བླ་མ་སྒྲོ་སྟོན་གནམ་བརྩེགས་ཀྱིས་པཎ་ཆེན་དང་། ལྷ་
རྗེའི་མདུན་ནས་ཆོས་འདིའི་བཤད་རྒྱུན་དང་མན་ངག་ཆ་ཚང་ཐོབ་འཕྲིན་ལས་
རྒྱ་ཆེར་སྤེལ། ༨ གྲུབ་ཆེན་ཡུ་མོ་མི་བསྐྱོད་རྡོ་རྗེས་པཎ་ཆེན་ལས་ཆོས་འབྲེལ་
ཙམ་ལས་མ་ཐོབ། བླ་མ་སྒྲོ་སྟོན་ལོ་ལྔའི་བར་དུ་བསྟེན་ནས་དབང་རྒྱུད་ཀྱི་མན་
ངག་ཐམས་ཅད་ཐོབ། གྲུབ་པའི་གོ་འཕང་བརྙེས་རྫུ་འཕྲུལ་དུ་མ་བསྟན་ནས།
བསྟན་བཅོས་ཀྱང་མང་པོ་བརྩམས། ཡུ་མོ་མི་བསྐྱོད་པས་དུས་ཞབས་ནས་སྙན་
ནས་སྙན་དུ་བརྒྱུད་པའི་སྔགས་ཀྱི་གཞན་སྟོང་གི་གདམས་ངག་བཀའ་ཇེ་ཡངས་
སུ་མཛད་པས། རྗེ་བཙུན་གྱིས་སྔགས་ཀྱི་གཞན་སྟོང་གི་སྲོལ་ཕྱེས་པའི་བསྔགས་
བརྗོད་ཙམ་ཕུལ་བས། མཁས་བླུན་མང་པོས་ཇོ་ནང་བའི་གྲུབ་མཐའི་རྩ་བའི་
ཁུངས་མི་བསྐྱོད་པར་ངོ་འཛིན་མཛད་པ་མ་བརྟགས་པའི་གཏམ་དུ་ཟད། ཇོ་
ནང་ཆོས་བརྒྱུད་ཀྱི་ཆུ་མགོ་རྒྱ་གར་ནས་བརྡོལ་བ་མ་གཏོགས། གྲུབ་ཆེན་གྱིས་
མལ་ལས་རྙེད་པའི་གཏམ་ནི་སྦྱོར་དྲུག་བླ་རྒྱུད་དང་ཇོ་ནང་པའི་ཡིག་ཚང་གང་
ན་མི་གསལ་ཏོ། །
ས་སྐྱའི་རེད་མདའ་བས་གཞན་སྟོང་དང་དུས་འཁོར་དོགས་གནས་ཀྱི་
ཡིག་ཆ་དུ་མ་མཛད་ཀྱང་། དུས་འཁོར་ངེས་དོན་གསལ་བྱེད་སྒྲོན་མ་ཞེས་པའི་
12



ནང་དུ། དེ་ལ་རང་སྟོང་ནི་ཆད་པའི་མཐར་ལྟུང་བའི་ཕྱིར། དེ་རྟོགས་པ་ནི་
ཐར་པའི་ལམ་ཡང་དག་པ་མ་ཡིན་གྱི། གཞན་སྟོང་སེམས་ཀྱི་ཆོས་ཉིད་འོད་
གསལ་བསྒོམས་པའི་སྟོབས་ཀྱིས་སོ་སོ་རང་རིག་པའི་ཚུལ་གྱིས་མྱོང་བའི་ནང་
རིག་འགྱུར་མེད་ཁོ་ན་ཡང་དག་པའི་ལམ་དུ་བཞེད་དེ། ཞེས་གསུངས་ནས་
རྒྱུད་འདིའི་དགོངས་པ་མཐར་ཐུག་པ་གཞན་སྟོང་ཡིན་པར་ལུང་རིགས་དུ་མས་
བསྒྲུབས་པས་མཁས་པ་མང་པོས་སྔགས་ཀྱི་གཞན་སྟོང་གི་བཤད་པ་རྒྱ་ཆེར་
མཛད་དོ། ། ༩ དེའི་སྲས་ཆོས་ཀྱི་དབང་ཕྱུག་གིས་གདམས་པ་ཐམས་ཅད་
མནོས་ནས་མཆོག་གི་དངོས་གྲུབ་བརྙེས་པ་ཡིན་ནོ། ། ༡༠ དེའི་བུ་ཆེན་ནམ་
མཁའ་འོད་ཟེར། ༡༡ ཆོས་ཀྱི་དབང་ཕྱུག་གི་སྲས་མོ་སྤྲུལ་སྐུ་ཇོ་འབུམ་ཡབ་
ཀྱིས་གནང་པའི་གདམས་པ་སྒོམ་པས་གྲུབ་ཐོབ་ཆེན་མོར་གྱུར། ༡༢ དེའི་
མིང་པོ་སེ་མོ་ཆེ་བ་ནམ་མཁའ་རྒྱལ་མཚན། ༡༣ འཇམ་གསར་བས་བཤད་
སྒྲུབ་གཉིས་ཀྱིས་བསྟན་པ་རྒྱ་ཆེར་སྤེལ། ༡༤ ཀུན་མཁྱེན་ཆོས་སྐུ་འོད་ཟེར་
གྱིས་འཇམ་གསར་ལས་དུས་འཁོར་གྱི་གདམས་པ་མ་ལུས་པ་གསན་ནས་རྒྱུད་ཀྱི་
དགོངས་པ་ཇི་བཞིན་ཉམས་རྟོགས་ཐུགས་ལ་འཁྲུངས། འདི་ཡན་དུ་སྦྱོར་དྲུག་
བརྒྱུད་པ་ཞེས་པ་མ་གཏོགས་ཇོ་ནང་པའི་མཚན་ཆགས་མེད། ༡༥ ཀུན་
སྤངས་ཐུགས་རྗེ་བརྩོན་འགྲུས་ཀྱིས་ཆོས་སྐུ་འོད་ཟེར་ལ་མངའ་བའི་ཟབ་བཀའ་
ཡོངས་སུ་རྫོགས་པ་གསན། བརྒྱུད་པ་མི་འདྲ་བའི་སྦྱོར་དྲུག་བཅུ་བདུན་བོད་
དུ་དར་བ་རྣམས་ཞུས་པས། ཉམས་རྟོགས་རྣམས་ཐད་ཀར་སྐྱེས་པ་མ་ཟད་དེ་
དག་གི་ལེགས་ཆ་གཅིག་སྒྲིལ་གྱི་སྦྱོར་དྲུག་ཁྲིད་ཡིག་མཛད་པ་ཀུན་གྱིས་གཙིགས་
སུ་བཟུང་། ཇོ་ནང་དུ་རི་ཁྲོད་བཟུང་བ་ནས་གནས་མིང་ཆོས་བརྒྱུད་ལ་ཐོགས་
པར་བཤད་དོ། ། །
༡༦ བྱང་ སེམས་རྒྱལ་བ་ཡེ་ ཤེས་ ཀྱིས་ ཀུན་ སྤངས་པ་བསྟེན་ནས་



གདམས་ངག་ཐམས་ཅད་བུམ་པ་གང་བྱོའི་ཚུལ་དུ་གནང་། ཡན་ལག་དྲུག་གི་
ཉམས་རྟོགས་མཐར་ཕྱིན་ཏེ་བདེ་ཆེན་གྱི་དགོན་པ་བཏབ། བླ་མའི་བཀའ་ལྟར་
ཇོ་ནང་གི་གདན་ས་བཟུང་ནས་དགོན་གཉིས་ཀར་སྒྲུབ་གྲྭ་རྒྱ་ཆེར་བསྐྱངས་
སོ། ། ༡༧ དེ་ནས་མཁས་བཙུན་ཡོན་ཏན་རྒྱ་མཚོ་ནི། མདོག་གི་མཁར་
རྙིང་དུ་འཁྲུངས་ཀུན་སྤངས་པ་བླ་མར་བརྒྱུད་ནས་བཤད་པ་ལྟར་བསྟེན། ཇོ་
ནང་གི་གདན་ས་ལོ་བདུན་བཟུང་ནས་དཔལ་མཉམ་མེད་རྟོན་པ་བཞི་ལྡན་
གདན་སར་བསྐོས་པ་ཡིན།
14



མདོ་སྔགས་ཀྱི་བརྒྱུད་པ་གཅིག་ཏུ་གྱུར་བ།
༡༨ དེ་ཡང་ཁམས་གསུམ་ཆོས་ཀྱི་རྒྱལ་པོ་ཇོ་ནང་བ་ཀུན་མཁྱེན་ཤེས་
རབ་རྒྱལ་མཚན་ནི་སྤྱི་ལོ་༡༢༩༢ལོར་འཁྲུངས་ད་ལྟའི་ཉིས་སྟོང་ལྔ་ལ་ཡན་དུ་ལོ་
ངོ་བདུན་བརྒྱ་དང་བཅུ་གསུམ་སོང་ཡོད་དོ། ། དམ་པ་འདིས་སྤྱིར་མདོ་སྔགས་
ཀྱི་གཞུང་ལུགས་གསན་པའི་བླ་མ་སུམ་ཅུ་ལྷག་བསྟེན། དབུས་གཙང་གི་གྲྭ་ས་
ཕལ་ཆེར་ཕེབས་ནས་འཆད་རྩོད་རྩོམ་གསུམ་གྱི་ཡོན་ཏན་ཕྱོགས་ལས་རྣམ་པར་
རྒྱལ་བས་ཀུན་མཁྱེན་གྱི་མཚན་སྙན་ཐོབ། ཁྱད་པར་དུ་སྐྱི་སྟོན་འཇམ་དབྱངས་
དང་། མཁན་ཡོན་ཏན་རྒྱ་མཚོ་ལས་བརྒྱུད་པའི་མདོ་རྒྱུད་ཀྱི་ལྟ་སྒོམ་ཐུགས་
ཀློང་དུ་ཐིམ་པས་ཁོང་ནི་གཞན་སྟོང་གི་བླ་བརྒྱུད་བཅུ་དྲུག་པ་དང་། སྦྱོར་དྲུག་
གི་བྱིན་རླབས་དོན་བརྒྱུད་བཅོ་བརྒྱད་པ། ཇོ་ནང་བའི་གདན་རབས་བཞི་བ་
ཡིན་ནོ། ། ཐོས་པ་གོ་ཡུལ་ལྷག་ཙམ་མ་ཡིན་པར། རྔ་བོ་ཆེའི་མདོའི་དགོངས་
པ་ཇི་བཞིན་མཁྱེན་པ་རྒྱལ་བས་ལུང་གིས་བསྔགས་པ་ལྟར། མདོ་རྒྱུད་ཀྱི་
དགོངས་པ་རང་བཞེད་རྩལ་འདོན་གྱི་ཡིག་ཆ་ཕྱོགས་སུ་ཁྱབ་པས་མཁས་པ་ཕལ་
གྱིས་བློར་མ་ཤོང་བར་རྩོད་པ་གང་ཞུས་ཐམས་ཅད་རྒྱ་མཚོར་ཁ་བ་བབ་པ་
བཞིན་དུ་སོང་། ཕྱིས་གྲུབ་མཐའ་དེ་རྩོད་བྲལ་དུ་གྱུར་ནས། ཕྱོགས་བཞིའི་
དགེ་བཤེས་དུ་མས་བསྐུལ་ཏེ་ངེས་དོན་རྒྱ་མཚོ། བཀའ་བསྡུ་བཞི་བ་སོགས་
གྲུབ་མཐའི་ཆོས་བཅུ་དྲུག དུས་འཁོར་སྐོར་བཅོ་བརྒྱད། ཡུམ་གྱི་མཆན་བུ་
སོགས་སྔ་ཕྱི་ཀུན་ཏུ་གསུང་རབ་ཡིག་ཆ་དུ་མ་མཛད་པ་པོད་བཅུ་ཙམ་ཡོད།
སློབ་རྒྱུད་ཀྱི་གཙོ་བོ་སྲས་བཅུ་བཞི་ནི། ༡ ལོ་ཙཱ་བ་ཆེན་པོ་ཀུན་
སྤངས་ཆོས་གྲགས་དཔལ། ༢ ལོ་ཙཱ་བ་བློ་གྲོས་དཔལ། ༣ ལོ་ཙཱ་བ་ས་
15



བཟང་མ་ཏི་པཎ་ཆེན། ༤ འབྲི་གུང་ལོ་ཙཱ་བ་མ་ཎི་ཀ་ཤྲཱི། ༥ ཞིང་སྟོན་རྒྱ་
བོ་བསོད་ནམས་གྲགས། ༦ ཐང་བོ་ཆེ་ཀུན་དགའ་འབུམ། ༧ སྨན་ཆུ་ཁ་
བ་བློ་གྲོས་རྒྱལ་མཚན། ༨ ཆོས་རྗེ་རིན་ཚུལ་བ། ༩ གྷ་རུང་བ་ལྷའི་རྒྱལ་
མཚན། ༡༠ ཆོས་རྗེ་ཕུན་ཚོགས་དཔལ། ༡༡ ཐང་སྟོན་ཆུང་བ་བློ་གྲོས་
དཔལ། ༡༢ ཇོ་ནང་ཕྱོགས་ལས་རྣམ་རྒྱལ། ༡༣ ཉ་དབོན་ཀུན་དགའ་
དཔལ། ༡༤ མཚལ་མིན་པ་བསོད་ནམས་བཟང་པོ་རྣམས་ཡིན་ནོ། །
གཞན་རྒྱལ་སྲས་ཐོགས་མེད་བཟང་པོ་སོགས་དབུས་གཙང་གི་མཁས་པ་
ཕལ་མོ་ཆེ་དུས་དེར་དམ་པ་འདིའི་ཞབས་ལ་མ་གཏུགས་པ་མེད། བྱིན་རླབས་
དོན་བརྒྱུད་པ། ༡༩ ཕྱོགས་ལས་རྣམ་རྒྱལ་རབ་བྱུང་ལྔ་བའི་མེ་ཕོ་རྟ་ཡི་ལོར་
འཁྲུངས། དབུས་གཙང་དུ་གྲྭ་སྐོར་མཛད་པས་རྩོད་པ་ལ་འགྲན་པའི་ཟླ་དང་
བྲལ་པས། འཚལ་དཔོན་དགའ་བདེས་ཕྱོགས་ལས་རྣམ་རྒྱལ་དུ་མཚན་གསོལ།
དེ་ནས་ཆོས་རྗེ་རིན་པོ་ཆེའི་ཞལ་ཟིན་ནས་ངེས་དོན་རང་ལུགས་འཛིན་པའི་གཙོ་
བོར་གྱུར། བསྟན་བཅོས་ཀྱང་དུ་མ་མཛད། རྗེ་ཙོང་ཁ་བ་དང་། མཁས་གྲུབ་
རྗེ་སོགས་བུ་སློབ་མཐའ་ཡས། ༢༠ ཉ་དབོན་ཀུན་དགའ་དཔལ་ནི་ཆོས་རྗེ་
ལས་ལོ་བདུན་གྱིས་ཆེ། གངས་རིའི་ཁྲོད་ཀྱི་རིགས་སྨྲ་རྒན་པ་ཚད་དུ་བཞག་པ་
ཞིག་ཡིན། ཆོས་རྗེ་རིན་པོ་ཆེའི་ལྟ་བ་དང་གསང་གསུམ་གྱི་ཡོན་ཏན་གྱིས་
ཐུགས་ཡིད་འཕྲོག་སྟེ་ངེས་དོན་རང་ལུགས་འཛིན་པའི་གཙོ་བོར་གྱུར། ཚད་མ་
དང་ཕར་ཕྱིན་དབུ་མའི་སྐོར་བསྟན་བཅོས་ཤིན་ཏུ་མང་། ད་ལྟ་ཡང་མ་ཉམས་
པར་ཐོས་བསམ་པ་དག་གིས་གཙིགས་ཆེར་འཛིན། ཇོ་ནང་རང་ལུགས་པ་
མཁས་པ་དང་གྲུབ་པ་བརྙེས་པའི་སློབ་མ་མཐའ་ཀླས། ས་སྐྱའི་རེད་མདའ་བ།
དགེ་ལྡན་པའི་རྗེ་རིན་པོ་ཆེ་སོགས་གྲགས་པ་དོན་ལ་གནས་པའི་སྐྱེས་ཆེན་མང་
པོ་ཆོས་ཀྱིས་ཚིམས་པར་བྱས། ༢༡ ཉ་དབོན་པའི་ཐུགས་སློབ་གྲུབ་ཆེན་ཀུན་
16



བློ་བས་དུས་འཁོར་གྱི་བཤད་སྒྲུབ་ལ་གསན་བསམ་རྒྱ་ཆེར་གནང་ནས་འཁྲུལ་
ཞིག་པ་ཆེན་པོར་གྱུར། ངེས་དོན་གྱི་ཆོས་བརྒྱུད་ལ་འཛིན་སྤེལ་གྱིས་ཡུན་རིང་
བསྐྱངས་པའི་སྐྱེས་ཆེན་དམ་པའོ། ། ༢༢ འཇམ་དབྱངས་དཀོན་མཆོག་
བཟང་པོས་གྲུབ་ཆེན་ཀུན་བློ་ནས་ཐུན་མིན་ཇོ་ནང་བའི་གདམས་པ་རྒྱ་ཆེར་
མནོས། རླུང་སེམས་ལ་དབང་ཐོབ་པའི་མཐུ་ནུས་ཆེ་བར་གྲགས། བསྟན་པ་
ལ་སྨན་པའི་འཕྲིན་ལས་རྒྱ་ཆེར་མཛད། ༢༣ མཁས་པ་ནམ་མཁའ་ཆོས་སྐྱོང་
ནི་འཇམ་དབྱངས་དཀོན་བཟང་གི་ཆོས་གྲྭར་བྱོན་ནས་སྦྱོར་དྲུག་དང་། གཞན་
སྟོང་ལ་ཐོས་བསམ་ཉམས་ལེན་བྱས། སྐུ་འབུམ་མཐོང་གྲོལ་ཆེན་མོའི་ཆོས་
འཁོར་ལ་གསེར་ཟངས་ཀྱིས་གཡོགས་པར་མཛད། གདོད་མའི་ཆོས་ཉིད་ཀྱི་ངོ་
བོ་རང་ས་ནས་མཇལ་བས་རྟོགས་པའི་དབང་ཕྱུག་ཏུ་གྲགས། ༢༤ ནམ་
མཁའ་དཔལ་བཟང་བས་རྒྱལ་བ་ནམ་མཁའི་མཚན་ཅན་གྱི་དྲུང་ནས། ཇོ་
ལུགས་ དུས་འཁོར་གསན་ པས་ ཉམས་རྟོགས་བཟང་པོ་འཁྲུངས། འབྲས་
སྤུངས་སུ་དགོན་པ་བཏབ་ནས་འཕྲིན་ལས་རྒྱས་པར་མཛད། ༢༥ ལོ་ཆེན་
རཏྣ་བྷ་དྲ་ནི་གསང་སྔགས་གསར་རྙིང་ཀུན་ལ་མཁས། ཁྱད་པར་པཎ་ཆེན་
ནམ་མཁའ་དཔལ་བཟང་ལ་དུས་འཁོར་གྱི་ཆོས་སྐོར་གསན་པས་ཉམས་རྟོགས་
བཟང་པོ་འཁྲུངས། ལྷག་ལྷ་མང་པོའི་ཞལ་གཟིགས་ངེས་དོན་གྱི་དགོན་གནས་
མང་པོ་ཕྱག་འདེབས་མཛད། སྦྱོར་དྲུག་ཁྲིད་ཡིག་སོགས་གསུང་རྩོམ་དུ་མ་
མཛད། ༢༦ རྗེ་བཙུན་ཀུན་དགའ་གྲོལ་མཆོག་ནི། སྤྱི་ལོ༡༥༠༧ལོ་ནས་
༡༥༦༦ལོར་བྱོན་པའི་སེམས་དཔའ་ཆེན་པོ་ཞིག་ཡིན་ལ། དགུང་ལོ་གཞོན་
དུས་སུ་གསེར་མདོག་ཅན་སོགས་སུ་མཚན་ཉིད་ཀྱི་གཞུང་དང་ལམ་འབྲས་
སོགས་ལ་སྤྱང་པ་མཐར་ཕྱིན་པ་མཛད། ཇོ་ནང་བ་ལོ་ཆེན་རིན་བཟང་བ་ལས་
དུས་འཁོར་གྱི་ཆོས་སྐོར་མ་ལུས་པར་ཞུས། ངམ་རིང་སོགས་དགོན་གནས་མང་



པོར་ཟབ་ཆོས་དུ་མ་གནང་། ཁྱད་པར་ཇོ་ནང་གི་གདན་ས་མཛད་པ་དང་།
ཆོས་ལུང་བྱང་རྩེ་བཏབ་ནས་སྒྲུབ་པ་རྩེ་གཅིག་ཏུ་གཞོལ། དམ་པ་འདི་ནི་ཇོ་
ནང་གི་གདན་རབས་ཀྱི་ཁྲི་འཛིན་ཉེར་ལྔ་བ་ཡིན། བྱིན་རླབས་དོན་བརྒྱུད་ཀྱི་
རིམ་པ་ཉེར་དྲུག་པ་ཡིན། བསྟན་བཅོས་གངས་ཅན་ལྗོངས་ཀྱི་ཆོས་བརྒྱུད་སྒྲུབ་
སྡེ་ཤིང་རྟ་བརྒྱད་ཀྱི་མན་ངག་ཕྱོགས་གཅིག་ཏུ་བསྡེབས་པ་ཇོ་ནང་ཁྲིད་བརྒྱ་ཞེས་
པའི་གཙོས་པོད་བཞི་ད་ལྟ་ཡང་བསྟན་འགྲོའི་དོན་དུ་བཞུགས། ༢༧ དེའི་
སློབ་མ་མཁན་ཆེན་ལུང་རིགས་རྒྱ་མཚོ་ནི། ཉིང་སྟོད་དུ་སྡེ་བ་སྐུ་འཁྲུངས།
ཀུན་དགའ་གྲོལ་མཆོག་ལས་དུས་འཁོར་གྱི་དབང་རྒྱུད་མན་ངག་དང་བཅས་
གསན་པས་འཁྲུལ་ཞིག་པ་ཆེན་པོར་གྱུར། ༢༨ རྗེ་བཙུན་ཏཱ་ར་ནཱ་ཐ་ནི། སྤྱི་
ལོ་༡༥༧༥ནས་༡༦༣༥ལོར་བྱོན་པའི་བདེ་བར་གཤེགས་པའི་ངེས་དོན་བསྟན་
པའི་མཛེས་རྒྱན་ཆེན་པོ་ཞིག་ཡིན་ལ། དགུང་ལོ་གཅིག་ནས་ང་བླ་མ་གྲོལ་
མཆོག་ཡིན་ཞེས་ཡང་ཡང་གསུངས། སྐུ་ཚེ་སྔོན་མའི་མཛད་སྤྱོད་ཆ་ཚང་ལབ་
པས། ཡུལ་མི་ཀུན་ངོ་མཚར་བའི་གླེང་བ་མང་བའི་སྐབས་སུ། ཡབ་ཕུན་
ཚོགས་རྣམ་རྒྱལ་ནི་རྭ་ལོ་ཙཱ་བའི་གདུང་རྒྱུད་ཡིན་པས། གཤིན་རྗེ་གཤེད་
སོགས་ཡི་དམ་མང་པོའི་ཞལ་གཟིགས་པ་ནུས་མཐུ་ཆེ་བ། དྲག་སྔགས་ཀྱི་རྡོ་རྗེ་
འཛིན་པ་ཆེན་པོ་ཡིན་ཡང་། འཇིག་རྟེན་གྱི་བྱ་བ་མ་བཅོས་པའི་ཁུལ་དོགས་པ།
རྭ་ལོའི་གདུང་རྒྱུད་འཛིན་དགོས་ཚུལ་གསུངས་ཀྱང་རྗེ་གོང་མའི་ལུང་བསྟན་
བཞིན་ཡང་སྤྲུལ་ངོས་འཛིན་མཛད་ནས་ཆོས་ལུང་བྱང་རྩེ་རུ་ཞབས་སོར་འཁོད་
ནས། རྗེ་གོང་མའི་སློབ་རྒྱུད་ལས་བཀའ་པོད་ལྔའི་གནས་ལ་སྦྱངས་པ་མཐར་
ཕྱིན་པ་མ་ཟད་རྒྱུད་སྡེ་རྒྱ་མཚོའི་གསང་མཛོད་དུ་གྱུར། སྔོན་གྱི་བག་ཆགས་
ཟབ་མོས་སྐད་རིགས་སྣ་ཚོགས་རང་བཞིན་གྱིས་མཁྱེན། མི་རིང་བར་ཇོ་ནང་
བའི་གདན་སར་འཁོད་ནས་གདུལ་བྱ་རྗེས་སུ་བཟུང་བས་སློབ་མ་མཐའ་ཡས་པ་



བསྐྱངས། བསྒྱུར་བ་དང་རྩོམ་པའི་གསུང་འབུམ་པོད་བཞི་བཅུ་ལྷག་ཡོད་ན་
ཡང་དུས་དབང་གིས་ད་ལྟ་པོད་སུམ་ཅུ་ཙམ་ལྷག་ཡོད་དོ། ། ༢༩ རྒྱལ་ཚབ་
འཛིན་པ་ཀུན་དགའ་རིན་ཆེན་རྒྱ་མཚོ་ནི། གཙང་གི་སྡེ་བ་སྣར་ཐང་བའི་སྲས་
སུ་འཁྲུངས། རྗེ་བཙུན་གྱི་ཞབས་ལ་གཏུགས་ཤིང་རབ་བྱུང་བསྙེན་རྫོགས་ཡང་
མཛད། ཁྱད་པར་ཟབ་ལམ་རྡོ་རྗེའི་རྣལ་འབྱོར་གྱི་དབང་ལུང་མན་ངག་གསན་
ཏེ་ཉམས་རྟོགས་མཐར་ཕྱིན། རྟག་བརྟན་དམ་ཆོས་གླིང་དང་། གསང་སྔགས་
རི་བོ་བདེ་ཆེན་དུ་བཤད་སྒྲུབ་སྤེལ་མའི་ངང་ལ་བཞུགས་ནས་ངེས་དོན་གྱི་བསྟན་
པར་མཛད་རྗེས་ཆེ་བ་ཞིག་གོ། ། ༣༠ མཁས་གྲུབ་བློ་གྲོས་རྣམ་རྒྱལ་ནི། སྤྱི་
ལོ་༡༦༡༨ནས་༡༦༨༣ལོར་བྱོན་པའི་ཇོ་ནང་བའི་སྐྱེས་ཆེན་དམ་པ་ཞིག་ཡིན་
ལ། དམ་པ་འདིས་རྗེ་བཙུན་རིན་པོ་ཆེ་བླ་མར་བསྟེན་ནས་སློབ་གཉེར་མཛད་
པས། རིང་མིན་དུ་མཁས་གནས་ཐོབ། སྦྱོར་དྲུག་སོགས་བཀའ་ལུང་དུ་མ་
ནོད། མཁན་རིན་ཆེན་རྒྱ་མཚོ་ལས་བསྙེན་པར་རྫོགས། རྒྱལ་དབང་ལྔ་བ་
དང་དུས་འཁོར་གྱི་ཉམས་ལེན་གཞན་སྟོང་གི་བཀའ་མོལ་མཛད་པས་བསྔགས་
བརྗོད་ཆེ། ལྷག་ལྷས་ལུང་བསྟན་བཞིན་འཛམ་ཐང་དུ་ཕེབས་མདོ་སྔགས་ཀྱི་
དབང་ལུང་མན་ངག་གི་གསང་མཛོད་ཀྱི་སྒོ་འཕར་ཆེན་པོ་ཕྱེས་པས་མདོ་སྨད་དུ་
བསྟན་པ་དར་བར་བྱས། སོག་པོའི་ཡུལ་དུ་ཡང་ཆོས་འཁོར་རྒྱ་ཆེར་བསྐོར་
རོ། ། །
༣༡ ཆ་ ལུང་བ་ངག་དབང་འཕྲིན་ལས་ནི། སྤྱི་ལོ་ ༡༦༥༤ནས་
༡༧༢༣ལོར་བྱོན། དགུང་ལོ་ཆུང་བའི་དུས་ནས་མཁས་གྲུབ་བློ་གྲོས་རྣམ་རྒྱལ་
ཞབས་ཕྱི་བཅས་རྟག་བརྟན་དུ་ལོ་ཉེར་བཞིའི་བར་དུ་འགྲོགས། མདོ་སྔགས་
བཀའ་ལུང་མང་པོ་ནོད་ནས་མཁས་གྲུབ་ཀྱི་གོ་འཕང་བརྙེས། སོག་ཡུལ་ཕེབས་
ནས་དགོན་སྡེ་ཞིག་གསོ་དང་གྲྭ་ཚང་གསར་བཙུགས་སོགས་བསྟན་འགྲོའི་དོན་
19



རྒྱ་ཆེར་མཛད་པའི་སྐྱེས་ཆེན་ཞིག་ཡིན་ལ། ༣༢ གཙང་བ་ངག་དབང་བསྟན་
འཛིན་རྣམ་རྒྱལ་ནི། འཛམ་ཐང་གཙང་བ་དགོན་ཆེན་གྱི་གསེར་ཁྲི་དང་པོ།
ཐུན་མིན་ཇོ་ནང་བའི་མདོ་རྒྱུད་ཀྱི་བྱིན་རླབས་དོན་བརྒྱུད་སོ་གཉིས་པ་ཡིན་ལ།
སྤྱི་ལོ་༡༦༩ ༡ནས་༡༧༣༨ ལོར་གོང་མ་རྣམ་གཉིས་ཀྱི་དབོན་རྒྱུད་དུ་ཡབ་ཡུམ་
རིགས་རུས་གཙང་མ་རུ་སྐུ་འཁྲུངས། ཆ་ལུང་བ་བླ་མ་བསྟེན་ནས་ཇོ་ནང་རང་
ལུགས་ཀྱི་དབང་བཀའ་མན་ངག་ཡོངས་སུ་ནོད་པར་མ་ཟད་ཉམས་ལེན་གནད་
ཐོན་པར་མཛད། ཆོས་རྗེ་ཀུན་བཟང་དབང་པོའི་མདུན་ནས་ངེས་དོན་གྱི་མདོ་
དུམ་པ་སུམ་ཅུ་སོ་ལྔས་གཙོར་བྱས་གཞུང་ལུགས། གདམས་ངག་ཐམས་ཅད་
བུམ་པ་གང་བྱོའི་ཚུལ་ཐོབ་པར་གསུངས། དགུང་ལོ་ཉེར་བཞི་བའི་དུས་གོང་
མའི་ཞབས་ཕྱིར་འབྲང་སྟེ་སོག་ཡུལ་དུ་འགྲོ་དོན་ཆེན་པོར་བསྐྱངས། དེ་ནས་
ཚ་ཀོ་ནང་སོ་དང་། འཛམ་ཐང་ཆོས་རྗེ་སྐུ་ཕྲེང་ལྔ་བ་རྒྱལ་བ་ལྷུན་འགྲུབ་གྲགས་
པ་གཉིས་ཀྱིས་བཀའ་གྲོས་ཀྱི་ཕོ་ཉ་བཏང་སྟེ་ཞབས་ཟུང་འཁོར་ལོའི་རེ་ཁ་མདོ་
སྨད་ཀྱི་ཕྱོགས་སུ་བཀའ་དྲིན་བསྐྱངས། ཡུལ་ཕྱོགས་ཐམས་ཅད་ངེས་དོན་གྱི་
བསྟན་པ་ཉིན་མོར་ལྟར་བགྱིས་པ་ཡིན་ནོ། ། དེ་ལྟར་རྒྱ་གར་དང་ཤམྦྷ་ལར་
བསིལ་ལྡན་བོད་ཀྱི་ཡུལ་རྣམས་སུ། ངེས་དོན་མཐར་ཐུག་ཕྱིར་མི་ལྡོག་པའི་
མདོ་རྒྱུད་ཀྱི་གསང་མཛོད་འཛིན་པ། བྱིན་རླབས་དོན་བརྒྱུད་ཀྱི་གསེར་རིའི་
ཕྲེང་བ་དམ་ཚིག་གཡའ་ཡིས་མ་གོས་པར། རང་ཅག་རྣམས་ལ་དབང་བསྐུར་
རྒྱུད་བཤད་མན་ངག་གནང་བའི་བཀའ་དྲིན་གསུམ་ལྡན་གྱི་རྩ་བའི་བླ་མའི་བར་
དུ་བརྒྱུད་ཚུལ་རྒྱས་པར་ཤེས་འདོད་ན། བྱང་སེམས་རྒྱལ་བ་ཡེ་ཤེས་ཀྱི་དཔལ་
ལྡན་དུས་ཀྱི་འཁོར་ལོ་ཇོ་ནང་བའི་ལུགས་ཀྱི་བླ་མ་བརྒྱུད་པའི་རྣམ་ཐར་དང་།
རྗེ་བཙུན་ཏཱ་ར་ནཱ་ཐའི་དུས་འཁོར་ཆོས་འབྱུང་དང་གཞན་སྟོང་བླ་བརྒྱུད།
མཁན་ཆེན་བློ་གྲོས་གྲགས་པའི་ཆོས་འབྱུང་དང་། ངེས་དོན་གྱི་ཆོས་སྡེ་སོ་སོའི་
གདན་རབས་རྣམས་སུ་གཟིགས་པར་ཞུ།
20



དབུས་གཙང་གི་དགོན་སྡེ་ཁག་གི་ལོ་རྒྱུས།
གངས་ལྗོངས་ཀྱི་ཤམ་བྷ་ལ་ངེས་དོན་བསྟན་པའི་
འབྱུང་གནས་ཇོ་ནང་རི་ཁྲོད་ཆེན་མོ།
རི་རྒྱལ་འདི་ཡི་རི་འདབས་ཁོར་ཡུག་ན། ། གྲུབ་པའི་གནས་དང་ལྷ་
ཁང་གཙུག་ལག་ཁང་། ། ཆོས་གྲྭ་བརྒྱ་ཕྲག་དུ་མས་བསྐོར་ཏེ་གནས། ། ཞེས་
གསུངས་པ་བཞིན་དུ། དེ་ཡང་དཔལ་ལྡན་རྒྱལ་བ་ཇོ་ནང་བའི་བསྟན་པའི་
གནས་གཞི་འདི་ནི་དུས་གསུམ་གྱི་སངས་རྒྱས་ཐམས་ཅད་ཀྱིས་བྱིན་གྱིས་རླབས་
ཤིང་། སྒོས་སུ་འཕགས་པ་སྤྱན་རས་ གཟིགས་ཀྱི་ཞིང་མཆོག་ཏུ་བྱིན་ཀྱིས་
བརླབས་ཚུལ་ནི། དང་པོ་སློབ་དཔོན་ཆེན་པོ་པདྨ་འབྱུང་གནས་བོད་དུ་བྱོན་
པའི་དུས། སྤྱི་ལོ་༨ ༡༠ཡས་མས་སུ་བརྟན་མ་བཅུ་གཉིས་ཀྱི་གནས་རྣམས་སུ་
བྱོན་ཞིང་། ཁྱད་པར་ནགས་རྒྱལ་གྱི་རི་ལ་ལན་མང་དུ་ཕེབས་པ་དང་། ཇོ་
ནང་བའི་སྒྲུབ་ཕུག་གོང་འོག་རྣམས་སུ་བཞུགས་པར་མཛད། ད་ལྟའི་བར་དུ་
ལོ་ཚོགས་༡ ༡༩༤སོང་བའི་ཆེས་སྔ་བའི་གནས་མཆོག་ཁྱད་དུ་འཕགས་པ་ཞིག་
ཡིན་ནོ། ། གཉིས་པ་དེ་རྗེས་སུ་རིག་པ་འཛིན་པའི་ས་ལ་བཞུགས་པ། སྣུབས་
ཆེན་ནམ་མཁའི་སྙིང་པོ་དང་། གསུམ་པ་ངམ་བྲེ་ཀླུའི་རྒྱལ་མཚན་དང་། བཞི་
བ་སྣ་ནམ་པ་ཚུལ་ཁྲིམས་འབྱུང་གནས་ལ་སོགས་པས་སྒྲུབ་གནས་སུ་མཛད་ཅིང་།
ལྔ་བ་བོད་འདིར་གསང་སྔགས་ཀྱི་བསྟན་པ་ཐོག་མར་བཀའ་དྲིན་ཆེ་བ་འབྲོག་མི་
ལོ་ཙཱ་བའི་སློབ་མ། མོ་གྲུབ་པ་ཐོབ་པ་བཞིའི་གཙོ་མོ་བཟང་སྒོམ་དཀོན་མཆོག་
ཅེས་བྱ་བས་གནས་འདིར་བཞུགས་ཤིང་མཐར་འཇའ་ལུས་སུ་སྐུ་བརྙེས་པ་ད་ལྟ་
21



ཡང་བཞུགས་གནས་ཡོད་པ་འདི་ལགས། དྲུག་པ་དེ་རྗེས་མ་ཅིག་སངས་རྒྱས་
རི་མ་ཡུན་རིང་བཞུགས་ཤིང་བཀའ་གདམས་དང་རྫོགས་ཆེན་ གྱི་ སྒྲུབ་གྲྭ་
བསྐྱངས་པར་གདའ། དེ་ཉིད་ཀྱི་སྒྲུབ་གྲྭ་མ་སྟོང་བའི་རྒྱུན་ལ། བདུན་པ་གྲུབ་
ཐོབ་འདར་འཕྱར་རིན་ཆེན་བཟང་པོ་ཕེབས་ཏེ། གསང་འདུས་རིམ་ལྔ་གཙོ་
བོར་གྱུར་བའི་གསར་རྙིང་གཉིས་འདུས་ཀྱི་སྒྲུབ་གྲྭ་མཛད། སེམས་འགྲེལ་སྐོར་
གསུམ་ཉམས་སུ་བཞེས་པས་སྦྱོར་བ་ཡན་ལག་དྲུག་པའི་ཉམས་རྟོགས་མཐར་
ཕྱིན། འདི་དག་སྐབས་སུ་བོད་སྔ་ཕྱིའི་སྒྲུབ་པའི་བསྟན་པ་གཙོ་བོར་འཛིན་
པའི་གནས་མཆོག་ཁྱད་དུ་འཕགས་པ་ཞིག་ཡིན་ལ། སློབ་དཔོན་པད་མ་འབྱུང་
གནས་ནས་གྲུབ་ཐོབ་འདར་འཕྱར་བའི་བར་དུ་དེར་བཞུགས་པའི་སྐྱེས་ཆེན་
རྣམས་ཀྱི་མཚན་ཙམ་སྨོས་པ་ཡིན་ནོ། །
དཔལ་དུས་ཀྱི་འཁོར་ལོའི་སྦྱོར་བ་ཡན་ལག་དྲུག་གི་ཉམས་ལེན་དོན་
བརྒྱུད་ཀྱི་རིམ་པ་རྒྱ་གར་གྱི་གྲུབ་ཆེན་དུས་ཞབས་པ་ཆེན་པོ་ནས་བརྩིས་པའི་
ཐུན་མིན་གྱི་གདམས་ངག་སྙན་བརྒྱུད་ཞལ་ཤེས་པ་རྡོ་རྗེ་སློབ་དཔོན་བཅོ་ལྔ་པ་
ཇོ་ནང་བའི་གདན་རབས་དང་པོ། རིགས་ལྡན་སྤྲུལ་བའི་སྐུ་མཁས་བཙུན་
བཟང་པོ་མངོན་གྱུར་གྱི་གྲུབ་ཐོབ་ཆེན་པོ་ཀུན་སྤངས་ཐུགས་རྗེ་བརྩོན་འགྲུས་
ཀྱིས་སྔར་གྱི་སྒྲུབ་གྲྭའི་རྒྱུན་མ་སྟོངས་པའི་རི་ཁྲོད་དེར། རྒྱ་གར་གྱི་མ་ཧ་པཎྜིཏ་
ཆེན་པོ་གྲུབ་ཆེན་དུས་ཞབས་པས་ཤམ་བྷ་ལ་ནས་གདན་དྲངས་པའི་དུས་འཁོར་
གྱི་སྦྱོར་དྲུག་གི་བརྒྱུད་རིམ་བར་མ་ཆད་པར་བྱུང་བའི་ཉམས་ལེན་གྱི་གསང་
མཛོད་གྱུར། ཕྱིས་ནས་བརྟན་མ་བཅུ་གཉིས་ཀྱི་གཙོ་མོ་ནགས་སྨན་རྒྱལ་མོས་
སྤྱན་འདྲེན་ཞུ་བ་ཡང་ཡང་ཕུལ། སྤྱི་བྲག་ནགས་གསུམ་གྱི་མཁན་སློབ་དགེ་
འདུན་ཐམས་ཅད་མགྲིན་གཅིག་པས་ནན་ཏན་དུ་གསོལ་བ་བཏབ་པ་ལ་བརྟེན་
ནས། ཕྱོགས་ནས་འདུས་པའི་སྒྲུབ་པ་ཕོ་མོ་ཚོགས་པ་ཉུང་དུས་ཀྱང་དྲུག་བརྒྱ་
་22



རེ་རྟག་ཏུ་འདུས། དམ་པ་འདི་ཉིད་ཀྱིས་མཁས་པ་མང་པོའི་མདུན་ནས་རྒྱ་
བོད་ཀྱི་བཀའ་བསྟན་གྱི་གཞུང་ལུགས་ལ་སྒྲོ་འདོགས་མཐའ་ཆོད་པར་མཛད།
ཁྱད་པར་སེམས་འགྲེལ་སྐོར་གསུམ་དང་། ཀུན་མཁྱེན་ཆོས་སྐུ་འོད་ཟེར་གྱི་
མདུན་ནས་སྦྱོར་བ་ཡན་ལག་དྲུག་ཉམས་སུ་བཞེས་པས་གྲུབ་པའི་གོ་འཕང་ཐོབ།
སྤྱི་ལོ་༡༢༩༣ལོར་གདན་ས་བཟུང་ནས་གནས་མིང་ཆོས་བརྒྱུད་ལ་ཐོགས་ནས་
ད་ལྟའི་སྤྱི་ལོ་༢༠༠༤ཡན་དུ་ལོ་ཚོགས་༧༡ ༡ སོང་བའི་ཆོས་བརྒྱུད་ཆེན་པོ་
དཔལ་ལྡན་རྒྱལ་བ་ཇོ་ནང་པ་ཞེས་གྲགས་པའི་སྙན་པ་འཛམ་གླིང་འཛིན་མའི་
འཁོར་ཡུག་ལ་ཁྱབ་པ་འདི་ཡིན་ལ། གདན་རབས་གཉིས་པ། བྱང་སེམས་
རྒྱལ་བ་ཡེ་ཤེས་ལོ་བརྒྱད་བཞུགས་ནས་ངེས་དོན་གྱི་བསྟན་པ་རྒྱ་ཆེར་སྤེལ།
གདན་རབས་གསུམ་པ། མཁས་བཙུན་ཡོན་ཏན་རྒྱ་མཚོས་ལོ་བདུན་གདན་ས་
མཛད་ནས་སྒྲུབ་བརྒྱུད་ཇེ་འཕེལ་ཇེ་འཕེལ་དུ་གྱུར་ཏོ། ། འདི་གསུམ་ནི་ཇོ་ནང་
བའི་ཐོག་མའི་བླ་མ་རྣམ་གསུམ་དུ་གྲགས།
༈ གདན་རབས་བཞི་བ། རིགས་ལྡན་གྱི་སྤྲུལ་བ་དུས་གསུམ་སངས་རྒྱས་
ཐམས་ཅད་ཀྱི་ངོ་བོ། རྔ་བོ་ཆེའི་མདོ་དང་། གཙུག་གཏོར་རྣམ་པར་རྒྱལ་མའི་
རྒྱུད་སོགས་དང་། བཀའ་ཆེམ་ཀ་འཁོལ་མ། བེ་རོའི་འདྲ་འབག་ཆེན་མོ་
སོགས་ལས་ལུང་གིས་གསལ་བོར་བསྔགས་པ། རྒྱ་ཆེན་བྱང་ཆུབ་སེམས་ཀྱི་
མངའ་བདག་མཐའ་བྲལ་ངེས་དོན་བསྟན་པའི་བདག་པོ། རྟགས་དང་ཡོན་
ཏན་མཐའ་དག་མ་སྦས་མངོན་དུ་གྱུར་པའི་གྲུབ་ཐོབ་ཀྱི་འཁོར་ལོས་བསྒྱུར་བ་
ཆེན་པོ་༧ཆོས་རྗེ་ཀུན་མཁྱེན་དོལ་པོ་ཤེས་རབ་རྒྱལ་མཚན་དཔལ་བཟང་པོ་ནས་
གནས་མཆོག་དེར་ཕྱག་ཕེབས་ཤིང་ལོ་བཅོ་ལྔའི་བར་དུ་གདན་ས་བཞུགས་ནས།
སྲིད་ན་དཀོན་པའི་འཛམ་གླིང་མཐོང་གྲོལ་སྐུ་འབུམ་ཆེན་པོ་གསར་བཞེངས་
མཛད། མདོ་སྔགས་ཀྱི་མཐར་ཐུག་ཟབ་མོ་དབུ་མ་གཞན་སྟོང་དང་ཉེ་ལམ་
3



ཁྱད་པར་ཅན་རྡོ་རྗེའི་རྣལ་འབྱོར་ཡན་ལག་དྲུག་སོགས་ལུང་རྟོགས་ཀྱི་བསྟན་པ་
རྒྱ་ཆེར་སྤེལ་ནས་ཆོས་ཀྱི་དར་ཕྱར་དུང་འབུད་པ། རྔ་བོ་ཆེའི་ལུང་གིས་བསྟན་
པ་དོན་ལ་གནས་སོ། ། །
གདན་རབས་ལྔ་བ། ཐུགས་སྲས་དམ་པ་སྒྲ་བསྒྱུར་ཆོས་ཀྱི་ལོ་ཙཱ་བ་ཆེན་
པོ་བློ་གྲོས་དཔལ་བཟང་རྒྱལ་ཚབ་ཏུ་མངའ་གསོལ་ནས་ལོ་ངོ་བཅོ་ལྔ་བཞུགས།
གདན་རབས་དྲུག་པ། མཁན་ཆེན་ཕྱོགས་ལས་རྣམ་རྒྱལ་གྱིས་ལོ་དྲུག་གདན་ས་
མཛད་ནས་བཤད་ སྒྲུབ་ ཀྱི་ བསྟན་ པ་བསྐྱངས། གདན་ རབས་ བདུན་ པ།
མཁས་གྲུབ་དཀོན་མཆོག་རྒྱལ་མཚན་གྱིས་ལོ་གསུམ་ངེས་དོན་གྱི་བསྟན་པ་
བསྐྱངས། གདན་རབས་བརྒྱད་པ། སླར་ཡང་མཁན་ཆེན་ཕྱོགས་ལས་རྣམ་
རྒྱལ་གྱིས་ལོ་བཅོ་ལྔའི་བར་དུ་གདན་ས་མཛད་དོ། ། གདན་རབས་དགུ་བ།
ཀུན་མཁྱེན་བྱང་ཆུབ་སེང་གེ། གདན་རབས་བཅུ་བ། གངས་ཅན་མཁས་པའི་
མཆོག་གྱུར་ཉ་ དབོན་ ཀུན་ དགའ་ དཔལ། གདན་ རབས་ བཅུ་ གཅིག་ པ།
མཁན་ཆེན་རྒྱལ་བ་ཇོ་བཟང་། གདན་རབས་བཅུ་གཉིས་པ། རྒྱལ་སྲས་ཆོས་
དཔལ་མགོན་པོ། གདན་རབས་བཅུ་གསུམ་པ། འདྲེན་མཆོག་ཤེས་རབ་
བཟང་པོ། གདན་རབས་བཅུ་བཞི་བ། འཇམ་དབྱངས་དཀོན་མཆོག་བཟང་
པོ། གདན་རབས་བཅོ་ལྔ་བ། མཁས་བཙུན་ཆོས་དཔལ་བཟང་པོ། གདན་
རབས་བཅུ་དྲུག་པ། འཇིམས་ཆེན་དཀོན་མཆོག་རྒྱལ་མཚན། གདན་རབས་
བཅུ་བདུན་པ། འཇིམས་ཆེན་བསོད་ནམས་རྒྱལ་མཚན། གདན་རབས་བཅོ་
བརྒྱད་པ། རྒྱལ་ བ་ནམ་ མཁའ་ཆོས་ སྐྱོང་། གདན་རབས་ བཅུ་ དགུ་བ།
འདྲེན་མཆོག་ནམ་མཁའི་མཚན་ཅན། གདན་རབས་ཉི་ཤུ་པ། བྱང་སེམས་
དཔལ་ལྡན་རིན་ཆེན། གདན་རབས་ཉེར་གཅིག་པ། མཚུངས་མེད་ཆོས་སྐྱོང་
རྒྱ་མཚོ། གདན་རབས་ཉེར་ གཉིས་ པ། གོ་ རུམ་ ཀུན་ དགའ་ ལེགས་ པ།
24



གདན་རབས་ཉེར་ གསུམ་ པ། བསྟན་ འཛིན་ནམ་ མཁའ་ དཔལ་ བཟང་།
གདན་རབས་ཉེར་བཞི་པ། མཁས་པ་རིན་ཆེན་བཀྲ་ཤིས། གདན་རབས་ཉེར་
ལྔབ། རྗེ་བཙུན་ཀུན་དགའ་གྲོལ་མཆོགགདན་རབས་ཉེར་དྲུག་པ། བསྟན་
འཛིན་ཀུན་དགའ་དཔལ་བཟང་། གདན་རབས་ཉེར་བདུན་པ། རྗེ་བཙུན་ཏཱ་
ར་ནཱ་ཐ། གདན་རབས་ཉེར་བརྒྱད་པ། རྒྱལ་ཚབ་དམ་པ་སངས་རྒྱས་རྒྱ་མཚོ།
གདན་རབས་ཉེར་དགུ་པ། ཀུན་དགའ་རིན་ཆེན་རྒྱ་མཚོ། གདན་རབས་སུམ་
ཅུ་བ། མཁས་གྲུབ་བློ་གྲོས་རྣམ་རྒྱལ་བར་དུ་བྱོན་པ་ཡིན་ནོ། ། །
གདན་རབས་པ་དེ་རྣམས་ཀྱི་རིང་ལ་རི་ཁྲོད་འདིར་བཤད་སྒྲུབ་ཀྱི་རྒྱལ་
མཚན་འཛིན་པ་དང་། ཕྱོགས་བཞིའི་རི་ཁྲོད་སྣ་ཚོགས་སུ་སྒྲུབ་བརྒྱུད་ཀྱི་
བསྟན་པ་སྤེལ་བ་དང་། ཆོས་སྡེ་དང་གྲྭ་ས་ཐ་དད་པ་རྣམས་སུ་ངེས་དོན་གྱི་
ཆོས་འཁོར་རྒྱ་ཆེར་བསྐོར། ཀུན་མཁྱེན་རིན་པོ་ཆེའི་སྐུ་ཐོག་ལ་ཚོགས་པ་ཉུང་
དུས་སྟོང་ཕྲག་གཉིས་ལྷག་རེ་འཚོགས། གཞན་ཡང་གནས་འདིར་རི་ཁྲོད་སོ་
སོའི་སྒྲུབ་གནས་སྐྱོང་བའི་སྒྲུབ་པ་ཕོ་མོ་དང་གྲུབ་པ་བརྙེས་པའི་སྐྱེས་བུ་མང་པོ་
བྱོན། ཟུར་ཆོས་ཀྱི་སློབ་དཔོན་དང་། རྡོར་འཛིན་མཛད་པ་སོགས་མཁས་
གྲུབ་མཐའ་ཡས་པར་བྱུང་། མཐོང་གྲོལ་ཆེན་མོ་གནས་ཀྱི་ལྟེ་བར་བྱས་ནས་
མཐའ་བསྐོར་གྱི་སྒྲུབ་གནས་བཤད་པ། རྒྱབ་རིའི་གཡོན་ཕྱོགས་ཉི་བསྟན་འདི་
ལ། ཆོས་རྗེ་ཡབ་སྲས་བཞིའི་བཞུགས་གནས་རྡོ་རྗེ་ཕག་མོའི་གནས་སྐྱིད་ཕུག་
བདེ་ལྡན་འོད་གསལ་བྲག དེའི་གཡས་ཕྱོགས་ན་རིན་པོ་ཆེ་ཤེས་རབ་འབུམ་
དང་། མཁས་མཆོག་ཉ་དབོན་ཀུན་དགའ་དཔལ། རྒྱལ་སྲས་དངུལ་ཆུ་ཆོས་
རྫོང་བའི་ཐུགས་སྲས་རྒྱ་མ་པ་ཡོན་ཏན་འོད་སོགས་ཀྱི་བཞུགས་གནས། ཤུག་
པ་གནམ་ཕྱང་བདེ་ཆེན་བྲག་དེའི་སྟོད་ན་མཁས་གྲུབ་ཨོ་རྒྱན་དཀོན་མཆོག་
གྲགས་པའི་བཞུགས་གནས། ཕུག་པ་གོང་འོག་གཉིས་ཡོད་པའི་གོང་མ་ན་སློབ་



དཔོན་པདྨ་འབྱུང་བཞུགས་གནས། ཕྱིས་གྲུབ་ཐོབ་འདར་འཕྱར་བ་ཡུན་རིང་
བཞུགས་ནས་སློབ་དཔོན་གྱིས་ཞལ་མངོན་སུམ་དུ་གཟིགས། སྐྱིད་ཕུག་གི་འོག་
ན་དགེ་སློང་བཀྲ་ཤིས་བཟང་པོའི་བཞུགས་གནས་དང་། རྡོ་རྗེ་གདན་དང་།
པདྨ་གདན་ཞེས་པའི་ཕུག་པ་གཉིས་སུ་ཆོས་རྗེས་འཛིན་པ་མཐར་ཕྱིན་པའི་
གནས་ཡིན། ཐོག་མའི་བླ་མ་རྣམ་གསུམ་ཡུན་རིང་བཞུགས་པའི་གཟིམས་ཁང་
བདེ་བ་ཅན་འདིར་ཆོས་རྗེ་ཡུན་རིང་དེར་བཞུགས་ནས་སློབ་དཔོན་པད་འབྱུང་
དང་རྟ་མགྲིན་གྱིས་ཞལ་མངོན་སུམ་དུ་གཟིགས། སྒྲུབ་གནས་དེ་དག་རྒྱས་པར་
ཤེས་འདོད་ན་རྗེ་བཙུན་གྱིས་མཛད་པའི་ཇོ་ནང་གནས་བཤད་ལ་གཟིགས་པར་
ཞུ། གནས་འདིའི་བྱིན་རླབས་ཀྱི་ཕན་ཡོན་ནི། རྗེ་བཙུན་ཏཱ་ར་ནཱ་ཐའི་གནས་
བཤད་ལས། ཕྱོགས་བཅུའི་སངས་རྒྱས་ཀུན་གྱི་ཞིང་ཁམས་འདིར། ། བརྩོན་
འགྲུས་ལྡན་པས་རྩེ་གཅིག་འབད་གྱུར་ན། ། མ་དག་རྣམ་སྨིན་ལུས་འདི་གནས་
གྱུར་ནས། ། རྡོ་རྗེའི་སྐུ་མཆོག་ཚེ་འདི་ཉིད་ལ་འགྲུབ། ། བརྩོན་པ་འབྲང་པོས་
བར་དོར་སངས་རྒྱ་ཞིང་། ། བརྩོན་འགྲུས་ཐ་མ་ཡིན་ཀྱང་ལམ་སྣ་ཟིན། །
གནས་མཆོག་འདི་དང་ཆོས་བརྒྱུད་འདི་ཉིད་ལ། ། དམ་ཚིག་མ་ཉམས་སྡིག་
ཆེན་མ་བསགས་ན། ། འབད་རྩོལ་མེད་ཀྱང་སྙོམས་ལས་དབང་གྱུར་ཀྱང་། །
གནས་འདིར་བསྡད་པ་ཙམ་གྱིས་དགེ་སྦྱོར་སྐྱེ། ། ས་བཅུའི་བྱང་སེམས་རིགས་
ལྡན་སྤྲུལ་བའི་སྐུ། ། དེ་དག་རྣམས་ཀྱི་བྱིན་རླབས་ངང་གིས་འཇུག ། དད་པ་
ཆེན་པོས་ཕྱག་མཆོད་བསྐོར་བ་དང་། ། གསོལ་བ་བཏབ་ན་ཡིད་ཆེས་འཕྲལ་
འཕྲལ་འབྱུང་། ། ལན་གཅིག་མཇལ་བའང་བར་ཆད་ཀུན་ཞི་ཞིང་། ། ལན་
གསུམ་བསྐོར་བས་ངན་འགྲོའི་སྐྱེ་སྒོ་ཁེགས། ། ལན་མང་མཇལ་ན་མཚམས་
མེད་བྱས་པ་ཡང་། ། རྣམ་པར་དག་ནས་བདེ་ཆེན་གནས་སུ་འགྲོ། ། མཐོང་
ཐོས་དྲན་རེག་ཐམས་ཅད་དོན་ལྡན་པའི། ། གནས་མཆོག་འདི་དང་མཚུངས་
26



པ་འགའ་ཡང་མེད། ། ཟུང་འཇུག་ཡེ་ཤེས་ཆེན་པོའི་ཕོ་བྲང་འདིར། ། དད་པ་
བསྐྱེད་ཅིང་འབྲེལ་བ་འཇོག་པ་རྣམས། ། ཚེ་རིང་ནད་མེད་བདེ་ཆེན་ཕུན་སུམ་
ཚོགས། ། རྣམ་མཁྱེན་གོ་འཕང་ཐོབ་པའི་དགེ་ལེགས་འཕེལ། ། ད་ལྟ་ཡང་ཨ་
མདོའི་བླ་མ་ཡེ་ཤེས་ཀྱིས་ཐུགས་བསྐྱེད་བཞིན་སྦྱོར་དྲུག་པའི་སྒྲུབ་པ་ཕོ་མོ་མང་
པོ་བསྐྱེད་བསྲིངས་མཛད་ནས་སྔོན་གྱི་ཉམས་ལེན་མ་ཆད་པའི་རི་ཁྲོད་པ་མང་པོ་
བཞུགས། ཁྱད་པར་སྐུ་འབུམ་མཐོང་གྲོལ་ཆེན་མོ་ཞིག་གསོ་མཛད་པ་ལ་དམ་
པ་འདི་དང་། ལྷག་བསམ་གྱིས་རྣམ་པར་ཕྱུག་པ་མཆོག་སྤྲུལ་རྣམ་གཉིས་ཀྱི་
གཙོས་དེ་ཀའི་སྐྱ་སེར་རྣམས་བཀའ་དྲིན་ཤིན་ཏུ་ཆེ།
གངས་ཅན་ལྟ་བའི་བཞེད་མཚམས་ཟ་འོག་གི།
རི་མོ་ཇི་བཞིན་སོ་སོར་མང་ན་ཡང་། །
མེ་ཏོག་ལྷ་སྐལ་བབས་པའི་རང་ལུགས་ཀྱི། །
མདོ་རྒྱུད་དགོངས་དོན་མཐར་ཐུག་གཞན་སྟོང་དང་།
ངེས་གསང་རྡོ་རྗེའི་ཚིག་གིས་མ་སྦས་པ། །
དཔལ་ལྡན་དང་པོའི་སངས་རྒྱས་རྒྱུད་རྒྱལ་གྱི། །
ཟབ་དོན་མན་ངག་སོ་སོར་བཤད་སྒྲུབ་ཀྱིས། །
རིགས་ལྡན་བརྒྱུད་པའི་སྲོལ་འཛིན་ཇོ་ནང་པ། །
རྟག་བརྟན་དམ་ཆོས་གླིང་ངེས་དོན་དགའ་བའི་ཚལ།
དེ་ཡང་འདིར་ཏིང་འཛིན་འབུམ་ཕྲག་བརྒྱའི་འབྱུང་གནས། ལེགས་
བཤད་བྱེ་བ་སྒྲོག་པའི་སྐྱེད་ཚལ། འགྲོ་ཀུན་ཐར་བར་བསྒྲོད་པའི་ཐེམ་སྐས།
སྲིད་ཞིའི་ཕན་བདེ་ཀུན་གྱི་རྩ་བ། རྣམ་དཀར་ལེགས་ཚོགས་ཐམས་ཅད་འབད་
རྩོལ་མེད་པར་ལྷུན་གྲུབ་ངང་གིས་འདུ་བའི་གནས། ངེས་དོན་དགའ་བའི་ཚལ་
27



གྱི་ལོ་རྒྱུས་ཉུང་བསྡུས་ཀྱི་དབང་དུ་བགྱིས་ན། ཀུན་མཁྱེན་ཆོས་ཀྱི་རྒྱལ་པོ་དེ་
ཉིད་སླར་ཡང་འགྲོ་བའི་དོན་དུ་བཤེས་གཉེན་དམ་པའི་ཚུལ་བཟུང་བ། ངེས་
པདོན་གྱིས་མཁས་པ་དང་གྲུབ་པའི་གོ་འཕང་བཞེས་པ་ཡོངས་གྲགས་སུ་༧རྗེ་
བཙུན་ཏཱ་ར་ནཱ་ཐ་ནི་ཇོ་ནང་ཀུན་དགའ་གྲོལ་མཆོག་གི་ཡང་སྤྲུལ་རྗེ་བཙུན་སྐུ་
ཕྲེང་རིམ་བྱོན་ལས་གཉིས་པ་ཡིན་ལ། དམ་པ་འདི་དགུང་ལོ་ཞེ་གཅིག་པ་ཤིང་
མོ་ཡོས་ཀྱི་ལོ། དབོ་ཟླའི་ཚེས་བཅུ་གཅིག་སྦྱོར་བ་དང་བྱེད་པ་བཀྲ་ཤིས་པའི་
དུས་ས་ཆོག་མཛད། སྤྱི་ལོ་༡༦༡༥ལོར་རྟག་བརྟན་དམ་ཆོས་གླིང་གི་རྨང་གཞི་
བཏིངནས་ད་ལྟའི་བར་དུ་ལོ་ཚོགས་སུམ་བརྒྱ་དང་དགུ་བཅུ་སོང་། བོད་ཁྲི་
སྐོར་བཅུ་གསུམ་གྱི་བདག་པོ་གཙང་སྡེ་སྲིད་ཕུན་ཚོགས་རྣམ་རྒྱལ་གྱིས་རྒྱལ་བོའི་
ཡན་གྱི་བླ་མཆོད་དུ་བཀུར་ཞིང་། དགོན་གཞི་འདེབས་པའི་ཆ་རྐྱེན་དུ་མཆོད་
གཞིས་ལྷ་འབངས་བཅས་ཕུལ། ཆོས་སྡེ་འདི་ཉིད་བཞེངས་པའི་དུས་མཁའ་ལ་
འཇའ་འོད་དང་མེ་ཏོག་གི་ཆར་མཐོང་བ། སྔོན་སྲོག་ཆགས་རིགས་ཤིན་ཏུ་
མང་བ་གཙུག་ལག་ཁང་བཞེངས་ཚེ་གཏན་མེད་དུ་སོང་བ་སོགས་ཡ་མཚན་པའི་
རྟགས་ཤིན་ཏུ་མང་ངོ༌། །
ས་ཕྱོགས་འདི་ཉིད་རིའི་རྩ་བ་ནས་ཁྲི་སྟེགས་ཡན་ཆད། ཨེ་ཡིག་ཆོས་ཀྱི་
འབྱུང་གནས་རྩེ་མོ་ཤར་དུ་བསྟན་པའི་རྣམ་པ་ཅན། དེའི་ནང་གི་ངོས་ཡངས་
པའི་ཕྱོགས་སུ་སྤྱིར་གནས་གཞི་འདི་ཉིད་དང༌། ཁྱད་པར་གཙུག་ལག་ཁང་ཝཾ་
ཡིག་བདེ་བ་ཆེན་པོའི་ཚུལ་དུ་བཞུགས་པ་ལགས། སྟོན་པའི་བཞུགས་གནས་
རྒྱལ་བྱེད་ཀྱི་ཚལ་དང་མཐུན་པར་དབུས་སུ་གཙུག་ལག་ཁང་ཆེན་པོ། དེའི་
མཐའ་སྐོར་གཙུག་ལག་ཁང་བཅུ་དྲུག གཞན་གཙུག་ལག་ཁང་ཆེས་མང་བའི་
ནང་སྐུ་གསུང་ཐུགས་རྟེན་བསམ་གྱིས་མི་ཁྱབ་པར་བཞུགས། ཁྱད་པར་ཇོ་བོ་
ཕྱོགས་ལས་རྣམ་རྒྱལ་དབུས་བཞུགས་པའི་བཀའ་འགྱུར་དང་། བསྟན་འགྱུར་
28



གསར་བཞེངས་དང་། བོད་ཀྱི་ཤིང་དཔར་གྱི་ཐོག་མ་འདི་ནས་མཛད་པར་
གསུངས། ཕོ་བྲང་པོ་ཏ་ལའི་ནང་བཞུགས་པའི་དུས་འཁོར་ཀྱི་བློས་བསླངས་ཇོ་
ནང་ནས་གདན་དྲངས་པར་བཤད། དཔལ་ལྡན་ཤམྦྷ་ལ་གཉིས་པའི་ལོ་དུས་ཀྱི་
ཉམས་ཁྲིད་དང་། མདོ་སྔགས་ཀྱི་བཤད་པ་རྒྱ་ཆེར་གནང་བས་ཕྱོགས་ཀྱི་གྲྭ་
རྒྱུན། སོག་ཡུལ་ཚུན་ཆོད་ནས་ཤིན་ཏུ་མང་། དཔལ་ཇོ་ནང་བ་གཙོ་བོར་གྱུར་
བའི་རྙིང་མ་བ། ཤངས་པ་བཀའ་བརྒྱུད། ཀཾ་ཚང་བཀའ་བརྒྱུད། ཞ་ལུ་ས་སྐྱ་
དགེ་ལྡན་པ་སོགས་ཀྱི་བསྟན་པ་རིས་སུ་མེད་པར་བཀའ་དྲིན་བསྐྱངས་ཏེ།
གསང་བ་སྔགས་ཀྱི་བཤད་པ་ཁོང་ལྷག་པར་མཁས་པས་སྔགས་གསར་རྒྱུད་ཀྱི་
ཤིང་རྟའི་འདྲེན་པ་གསང་བདག་སྒྲོལ་བའི་མགོན་པོ་ཞེས་སྙན་པའི་གྲགས་པ་
དོན་ལ་གནས། དེ་ལྟ་བུའི་སྔ་ན་མེད་པའི་གངས་རིའི་ཁྲོད་འདིར་གསར་
གཏོད་ཀྱི་རྣམ་པའི་མཛད་པ་རྒྱས་པར་ཤེས་འདོད་ན་རྟག་བརྟན་གནས་བཤད་
དག་ལས་མཁྱེན་པར་མཛོད། རྟག་བརྟན་གྱི་གདན་རབས་གཉིས་པ་སྤྲུལ་སྐུ་
སངས་རྒྱས་རྒྱ་མཚོ་བཀོད་ནས་སྤྱི་ལོ་༡༦༣༥ ཤིང་ཕག་ལོ་རྗེ་བཙུན་རིན་པོ་ཆེ་
དགོངས་པ་ཆོས་དབྱིངས་སུ་ཐིམ་པའི་སྐབས་སུ་འཕྲིན་ལས་དབང་མོ་སོགས་བུ་
སློབ་རྣམས་ལ་བསྟན་པ་འཕེལ་འགྲིབ་ཀྱི་ལུང་བསྟན་དང་། དགོས་ངེས་ཀྱི་
བཀའ་སློབ་དུ་མ་གནང་ནས་སྨན་པའི་རྒྱལ་པོའི་ཞིང་དུ་གཤེགས་སོ། ། བསྟན་
པ་དང་འགྲོ་བའི་དོན་དུ་བཞག་པ་གསུང་རྩོམ་པོད་བཞི་བཅུ་ལྷག་ཡོད་ན་ཡང་
བསྟན་པ་འཕེལ་འགྲིབ་ཀྱིས་དབང་གིས་ད་སྐབས་སུ་པོད་སུམ་ཅུ་ལྷག་འཛམ་
ཐང་དགོན་ཆེན་དུ་ཤིང་དཔར་དུ་བསྐྲུན་ཡོད་དོ། ། འཕྲིན་ལས་ཀྱི་རྒྱུན་སྐྱོང་བུ་
སློབ་སྤྲུལ་སྐུ་སངས་རྒྱ་མཚོ། མཁན་ཆེན་རིན་ཆེན་རྒྱ་མཚོ། མཁས་གྲུབ་བློ་
གྲོས་རྣམ་རྒྱལ། སྒམ་པོ་སྤྲུལ་སྐུ། ཆོས་རྗེ་ངག་དབང་པ། བླ་མ་ཆུ་བོ་ཆུང་
བའི་སྐུ་སྐྱེས། བཀྲ་ཤིས་རྒྱལ་མཚན། ངག་གི་དབང་པོ་སོགས་བུ་སློབ་མཐའ་



ཡས་སོ། ། གདན་རབས་གསུམ་པ་ཀུན་དགའ་རིན་ཆེན་རྒྱ་མཚོས་ལོ་བཅོ་ལྔའི་
བར་དུ་གདན་ས་མཛད། བཤད་སྒྲུབ་ཀྱིས་བསྟན་པ་རྒྱ་ཆེར་སྤེལ། དེའི་
ཐུགས་སྲས་བློ་གྲོས་རྣམ་རྒྱལ་གྱིས་གདན་ས་མཛད་ནས་དམ་པ་འདི་ཉིད་དག་
ཞིང་ཕེབས་པའི་ཤུལ་ནས་ཇོ་ནང་བའི་བསྟན་པ་ཡ་ང་བའི་ཆགས་འཇིག་ཐེབས་
ནས། དགོན་མིང་དགེ་ལྡན་ཕུན་ཚོགས་གླིང་བཏགས་ནས་དབུས་གཙང་གི་ཇོ་
ནངབའི་དགོན་མ་ལག་མང་པོ་དགེ་ལུགས་པར་བསྒྱུར་བ་ད་ལྟའི་བར་དུ་ལོ་
ཚོགས་སུམ་བརྒྱ་ལྔ་བཅུ་ཙམ་སོང་ཡོད་དོ། །
ད་ལྟ་ཡང་དགོན་འདིའི་བྱིན་རྟེན་གྱི་གཙོ་བོ་ཏཱ་ར་ནཱ་ཐའི་ཕྱག་འཁར་
དང་། ཆོས་དུང་། མ་ཡུམ་གྱི་ཕྱག་འཁར། རྗེ་བཙུན་མེ་ལོང་། གནམ་
ལྕགས་ལས་གྲུབ་པའི་གྲི་གུག ཀུན་མཁྱེན་ཞབས་ལྷམ། འདུ་ཁང་ཐོག་མའི་
ནུབ་ཕྱོགས་ལྷ་ཁང་དུ་ལྡེབས་རིས་ཀྱི་རྟོན་པ་བཞི་ལྡན་དོལ་པོ་པའི་སྐུ་འདྲ་ཁྱད་
མཚར་ཅན་སོགས་དང་། མགོན་ཁང་ཨུ་ཙ་ལིའི་ནང་ཏྲཀྐད་ཀྱི་བསྐང་གསོལ་
ད་ལྟའི་བར་དུ་མ་ཉམས་པར་འདོན་པའི་སྲོལ་ཡོད་དོ། །
བཅོས་བསྒྱུར་གྱི་ཡར་སྔོན་རྗེ་བཙུན་སྐུ་ཕྲེང་བཅུ་གཅིག་པ་༧འཇམ་
དཔལ་རྣམ་གྲོལ་ཆོས་ཀྱི་རྒྱལ་མཚན་ཞབས་སོར་འཁོད་ནས། ངོ་མཚར་པའི་ལྷ་
ཁང་བཅུ་དྲུག་སོགས་ཞིག་གསོ་དང་དགོན་པའི་སྒྲིག་གཞི་ལེགས་བཅོས་ཀྱིས་
དམར་ཟས་མཚམས་འཇོག་དུས་བཟང་ཁག་ལ་ཕྱག་མཆོད་སྔ་སྲོལ་མ་ཉམས་
པར་བྱས། ཨ་མདོའི་རྣལ་འབྱོར་བ་ཞིག་གི་མདུན་ནས་ཇོ་ལུགས་ཀྱི་ཉམས་
ལེན་གནད་སྨིན་མཛད་ནས་འཕགས་ཡུལ་དུ་ཕེབས་ནས། ཇོ་ནང་མ་དགོན་
རྟག་བརྟན་ཕུན་ཚོགས་ཆོས་གླིང་ཕྱག་འདེབས་མཛད་ཚུལ་ནི། བོད་རབ་བྱུང་
དྲུག་པའི་ཆུ་ཡོས་ ༡༩༦༣ལོར་བླ་མ་སྦྱིན་པས་ཕྱག་འདེབས་མཛད་པ་ཡིན་ལ།
ཕྱིས་ནས་སྤྱི་ལོ་ ༡༩༩༨ ལོར་དཔལ་ལྡན་ཇོ་ནང་བའི་དབང་ལུང་མན་ངག་གི་



རྒྱུན་ཉམས་པ་སླར་གསོ་དང་། མི་ཉམས་གོང་འཕེལ་གྱི་ཕྱིར་དུ་རྗེ་བཙུན་སྐུ་
ཕྲེང་བཅུ་གཅིག་པ་དབུས་བཞུགས་འབྲེལ་ཡོད་མི་སྣ་མཉམ་འཛོམས་ཀྱིས་རྗེ་
བཙུནཏཱ་ར་ནཱ་ཐའི་གདན་ས་རྟག་བརྟན་ཕུན་ཚོགས་ཆོས་གླིང་གི་མཚན་ཟུར་
ལས་དྲས་ཏེ་ཇོ་ནང་བ་བསྒྱུར་གནང་མཛད་འདུག པདྨ་བཀོད་དང་སོག་ཡུལ་
གྱི་གྲྭ་རྒྱུན་འདུས་ནས་དཔལ་ཇོ་ནང་བའི་རང་ལུགས་མ་ཉམས་པར་ད་ལྟ་
འཕགས་ཡུལ་དུ་འཛིན་སྐྱོང་བྱེད་བཞིན་པའི་སྐབས་སོ། ། ད་ལྟའི་དགེ་ལྡན་
ཕུན་ཚོགས་གླིང་འདིར་མཆོག་སྤྲུལ་བློ་བཟང་བསྟན་འཛིན་གྱིས་གཙོས་བླ་གྲྭ་
བརྒྱ་ལྷག་རྒྱུན་བཞུགས་སུ་གནས།
སྤྲོས་བྲལ་གདོད་མའི་ཞི་བའི་ཆོས་དབྱིངས་ནས། །
མཐའ་ཀླས་སྤྲུལ་བའི་རོལ་གར་འབུམ་རྩེན་པའི། །
སྤྲོ་བསྡུས་དབང་ཕྱུག་གསང་བདག་སྒྲོལ་མགོན་གྱིས། །
རིང་ནས་གོམས་པའི་རང་ལུགས་འདི་ནས་སྤེལ། །
སྒྲུབ་གནས་སྐྱིད་ཕུག་བདེ་ལྡན་གྱི་གནས་བཤད། །
ཨོཾ་སྭ་སྟི། དཔལ་ལྡན་དུས་ཀྱི་འཁོར་ལོ་དང་། ། རྡོ་རྗེ་ཕག་མོ་རྣལ་
འབྱོར་མ། ། མཐུ་སྟོབས་དབང་ཕྱུག་བིརླ་པ། ། ཆོས་སྐུ་ཀུན་བཟང་གཉིས་པ་
ནི། ། ཀུན་སྤངས་ཐུགས་རྗེ་བརྩོན་འགྲུས་སོགས། ། ཆོས་རྗེ་ཡབ་སྲས་རྣམ་
བཞི་ཡི། ། ཞབས་ཀྱི་པདྨོ་ལ་བཏུད་དེ། ། འདིར་ཚོགས་རྣམས་ལ་བྱིན་གྱིས་
རློབས། ། སྒྲུབ་པའི་གནས་མཆོག་སྐྱིད་ཕུག་བདེ་ལྡན་འདིའི། ། ཆེ་བའི་
དབང་དུ་རྣམ་པ་གསལ་བྱས་ན། ། ཤེས་རབ་ཨེ་ཡིག་ཆོས་ཀྱི་འབྱུང་གནས་
མཆོག ། ཝཾ་ཡིག་བདེ་བ་ཆེ་དང་མཉམ་སྦྱོར་བ། ། ཟུང་འཇུག་ཡེ་ཤེས་མཚོན་
པའི་བརྡ་ཐབས་ཅན། ། གནས་ཀྱི་བཀོད་པ་ངོ་མཚར་རྨད་དུ་བྱུང་། ། ལྷུན་



སྟག་བྲག་རི་ཡངས་ཤིང་མཐོ་བ་ནི། ། རྣམ་དག་ལྟ་བ་མཐོ་ཞིང་ཡངས་པ་
མཚོན། ། དེ་ལ་བྱ་རྒྱལ་འཕུར་ལྡིང་རོལ་བ་ནི། ། ཉམས་རྟོགས་ཡོན་ཏན་སྣ་
ཚོགས་འཆར་བའི་རྟགས། ། རྩ་བ་མེ་ཏོག་འབྲས་བུ་ཚལ་གྱིས་མཛེས། །
རྟགས་དང་ཉམས་མྱོང་ཕྱོགས་མེད་ཤར་བ་མཚོན། ། རི་དྭགས་ཚོགས་རྣམས་
དགའ་ཞིང་རྩེ་བའི་གནས། ། ཐུགས་རྗེ་ཆེན་པོས་འགྲོ་བ་སྐྱོང་བའི་རྟགས། །
གསང་བ་ནམ་མཁའི་ཁམས་ཀྱི་ཕུག་པ་ནི། ། རྡོ་རྗེ་ཕག་མོའི་གནས་མཆོག་པཱ་
ཊ་ན། ། རང་བྱུང་མཆོད་རྟེན་གནས་དང་མཚུངས་པ་སྟེ། ། དུས་དང་དུས་ལ་
བདུད་རྩིའི་དྲི་བཟང་འབྱུང༌། ། གནས་མཆོག་འདིར་ནི་ཆོས་རྗེ་ཀུན་སྤངས་
ཆེན་པོས་སྒྲུབ་གནས་ཀྱི་དགེ་མཚན་དུ་མ་ཡོད་པར་གཟིགས་ཏེ། དབྱར་དགུན་
བཅུ་གསུམ་ཙམ་བཞུགས་ནས་སློབ་དཔོན་རྣལ་འབྱོར་གྱི་དབང་ཕྱུག་བིརླ་པ་
དངོས་སུ་ཞལ་གཟིགས། ལུང་བསྟན་ལྟར་ལམ་འབྲས་ཀྱི་འཁྲུགས་སྡེབ་ཀྱི་
བསྟན་བཅོས་མཛད་པའི་སྒྲུབ་གནས་བྱིན་རླབས་ཅན་ཡིན་ནོ། ། དེ་རྗེས་ཡབ་
སྲས་གཞན་གཉིས་ཀྱང་ཐོག་རེ་བཞུགས་ཤིང་། ཁྱད་པར་ཀུན་མཁྱེན་ཆོས་ཀྱི་
རྒྱལ་པོ་ལོ་གཉིས་བཞུགས་ནས་དཔལ་དུས་ཀྱི་འཁོར་ལོའི་རྒྱུད་འགྲེལ་ཡོངས་སུ་
རྫོགས་པའི་གཟབ་བཤད་ཐོག་མར་མཛད་ནས། རྒྱུད་འདིའི་མཐར་ཐུག་གི་
བསྟན་དོན་ཟབ་མོ་དབུ་མ་གཞན་སྟོང་དུ་གསལ་བར་མཛད། དེ་ནས་ཐུགས་
སྲས་ཀུན་སྤངས་ཆོས་གྲགས་དཔལ་བཟང་སོགས་སས་མི་ཐེག་པའི་སྐྱེས་ཆེན་
མང་པོའི་སྒྲུབ་གནས་བྱས་ནས་ད་ལྟའི་བར་དུ་རྒྱུན་མ་ཆད་པར་འདི་ཀའོ། །



རྩེ་ཆེན་ཆོས་སྡེ་ཐུབ་བསྟན་དར་རྒྱས་གླིང་།
ཆོས་སྡེ་འདི་ནི་མཁས་པའི་དབང་པོ་ཉ་དབོན་ཀུན་དགའ་དཔལ་སྐུ་ཚེའི་
སྨད་ལ་བློ་གསལ་དྲུག་བརྒྱ་ཙམ་གྱིས་བསྐོར་ནས་ཕྱག་བཏབ་མཛད་པ་ཡིན་ལ།
དམ་པ་འདི་ནི་སྤྱི་ལོ་༡༢༨༥ནས་༡༣༧༩ལོར་བྱོན། སྐུ་གཞོན་པའི་དུས་ནས་
དཔལ་ས་སྐྱ་ན་ཉ་བརྩོན་གཉིས་ལས་གྲགས་ཆེ་བ་མེད་པས་ཚད་མ་ཉ་ལ་གཏུག་
ཅེས་པའི་སྙན་གྲགས་ཆེ། ཕྱིས་ནས་ཇོ་ནང་ཀུན་མཁྱེན་རིན་པོ་ཆེའི་མདུན་
ནས་མདོ་སྔགས་ཀྱི་གཞུང་ལུགས་སྦྱངས་པ་ཕུལ་དུ་ཕྱིན་པ་མཛད། ངེས་དོན་
གྱི་བསྟན་འཛིན་ཆེན་པོར་གྱུར། ཚོགས་པ་རྒྱ་ཆེར་འཕེལ་ནས་དགེ་འདུན་སྟོང་
ལ་ཉེ་བའི་བོད་གངས་ཅན་གྱི་བཤད་སྒྲུབ་ཀྱི་ལྟེ་གནས་སུ་གྱུར། གཉག་ཕུ་བ་
བསོད་ནམས་བཟང་པོ། གཞོན་ནུ་རེད་མདའ་བ། རྗེ་བློ་བཟང་གྲགས་པ་
སོགས་མཁས་པ་མང་པོ་བྱོན། དུས་རབས་དེར་བོད་ཁ་བ་རི་བའི་ཤེས་ཡོན་པ་
དག་གིས་སློབ་སྦྱོང་མཛད་ཡུལ་གྱི་གྲྭ་ས་གྲགས་ཅན་ཞིག་ཡིན། ཆོས་རྗེ་དོལ་པོ་
བ་རྒྱལ་རྩེ་ཕེབས་སྐབས་སུ་རྩེ་ཆེན་གྱི་རི་འདིར་ཤམྦྷ་ལ་དངོས་སུ་གཟིགས།
གནས་འདིར་བདེ་གཤེགས་སྙིང་པོའི་དོན་རྟོགས་པའི་སྐྱེས་ཆེན་མང་དུ་བྱོན་
པར་ལུང་བསྟན་ནས་ས་གཞི་བྱིན་རླབས་མཛད། སྐྱབས་མགོན་འབྲུག་པ་ཀུན་
ལེགས་སྐབས་དགེ་འདུན་སུམ་བརྒྱ་ཙམ་ཡོད་པ་རྣམ་ཐར་དུ་གསལ། སྔོན་
ཚོགས་ཆེན་དང་། ཁམས་ཚན། གྲྭ་ཚང་བཅས་མང་དུ་བྱུང་བར་གསུངས།
འདུ་ཁང་ཀ་བ་ཞེ་གཉིས་ཅན་ན་ཐུབ་སྐུ་གསུང་འབྱོན་དང་། རྗེ་བཙུན་སྒྲོལ་མ་
གསུང་འབྱོན་མ་སོགས་ཡོད། དུས་དབང་གིས་ཆགས་འཇིག་གི་འཕོ་འགྱུར་
བྱུང་བས་ཉམས་གསོའི་རྒྱུན་འཕྲོ་ལྷག་པའི་སྐབས་སུ། ཇོ་ནང་བསྟན་པའི་
33



མཛེས་རྒྱན་རྗེ་བཙུན་ཡོན་ཏན་བཟང་པོས་ཐུགས་བསྐྱེད་ལས་ཉམས་གསོ་བྱེད་
བཞིན་པའི་སྐབས་ཡིན་པར་ལོ་རྒྱུས་ས་བོན་མཁོ་འདོན་པས་གསུངས། ཆོས་སྡེ་
འདི་ནི་བོད་ལྗོངས་གཞིས་ཀ་རྩེ་ས་གནས། རྒྱལ་རྩེ་རྫོང་རྩེ་ཆེན་ཤང་གི་ཁོངས་
སུ་ཆགས་ཡོད་དོ། །
མཁས་པའི་ཁྱུ་མཆོག་ཉ་དབོན་ཀུན་དགའ་དཔལ། །
བློ་གསལ་དྲུག་བརྒྱས་བསྐོར་ཏེ་བཞུགས་པའི་གནས། །
རྩེ་ཆེན་ཆོས་ཀྱི་སྡེ་ཞེས་སྙན་པའི་རྔ། །
གངས་ཅན་འདི་ན་མི་ཉམས་བསྐལ་བའི་བར། །
སྤོས་ཁང་ཇོ་གདན་ཚོགས་པ།
རྩེ་སྤྲུལ་ཀུན་དགའ་ཕུན་ཚོགས་དཔལ་གྱི་ཡུལ། ཡུལ་མྱང་སྟོད་སྤོས་
ཁང་ཚོགས་པ་འདི་ནི། ཆོས་རྗེ་ཀུན་མཁྱེན་གྱི་དངོས་སློབ་ཇོ་གདན་བསོད་
ནམས་བཟང་པོ་དང་། སློབ་བུ་སྤོས་ཁང་འཇམ་དབྱངས་རིན་ཆེན་རྒྱལ་མཚན་
ནམ། མཚན་གཞན་ཇོ་ནང་དུས་འཁོར་རིན་ཆེན་རྒྱལ་མཚན་ཀྱང་ཟེར། དེ་
རྣམ་པ་གཉིས་ཀྱིས་ཕྱག་འདེབས་མཛད་པ་ཡིན་ལ། དེ་ནས་རིམ་པར་དཔལ་
ལྡན་ཇོ་ནང་རང་ལུགས་འཛིན་པའི་བླ་ཆེན་མང་པོ་བྱོན་པར་གྲགས། རྗེ་
བཙུན་ཀུན་དགའ་གྲོལ་མཆོག་དང་། མཁན་ཆེན་ལུང་རིགས་རྒྱ་མཚོ་སོགས་
བཞུགས་པ་མ་ཟད་རྗེ་བཙུན་ཏཱ་ར་ནཱ་ཐས་དགོན་འདི་ཉམས་གསོ་རྒྱ་ཆེར་གནང་
བ་དང༌། འདུ་ཁང་ཀ་བ་སོ་དྲུག་གསར་བཞེངས་དང་ཆོས་ཀྱི་འཁོར་ལོ་རྒྱ་ཆེར་
བསྐོར་བའི་ངེས་དོན་གྱི་ཆོས་སྡེ་ཆེན་པོ་ཞིག་ཡིན་པར་སྙམ། ད་ལྟ་ཡང་སྔོན་གྱི་
དགོན་ཤུལ་སྐུ་གསུང་ཐུགས་རྟེན་གསར་བཞེངས་ལེགས་པར་གྲུབ་ནས། ཇོ་
ནང་སྐུ་འབུམ་ཨེ་ཝཾ་ངེས་དོན་ཆོས་འཁོར་གླིང་གི་སྐྱབས་རྗེ། རྗེ་བཙུན་ཀུན་
34



དགའ་ཡེ་ཤེས་མཐར་ཕྱིན་གྱིས་འཛིན་སྐྱོང་བྱེད་བཞིན་ཡོད་ལ། ཉེ་འཁོར་གྱི་
དགོན་སྡེ་དང་རི་ཁྲོད་མང་པོའི་སྐྱབས་མགོན་མང་པོ་བཞུགས་པར་གསུངས།
དུས་འཁོར་བསྟན་པ་བཤད་སྒྲུབ་ཟུང་འབྲེལ་གྱིས། །
སྲོལ་བཟང་ལེགས་པར་ཕྱེས་པའི་རཉྫའི་མཚན། །
གང་གིས་བསྐྱངས་པའི་ཆོས་སྡེ་ཆེན་པོ་འདིར། །
ཇོ་ནང་བསྟན་འཛིན་རིམ་བཞིན་ཕེབས་པའི་གནས། །
མངའ་རིས་ཀྱི་ཆོས་སྡེ་དང་སེ་མཁར་ཆུང་།
སྔོན་གྱི་ཇོ་ནང་བའི་ཆོས་སྡེ་འདི་ནི། བྱང་བདག་ཆེན་ཏཱ་དབེན་ནམ་
མཁའ་བརྟན་པས་ཆོས་རྗེ་ཀུན་མཁྱེན་རིན་པོ་ཆེ་དང་། ཕྱོགས་ལས་རྣམ་རྒྱལ་
དཔོན་སློབ་གཉིས་མངའ་རིས་སྤྱན་དྲངས་པའི་སྐབས་སུ་གནས་དེར་ཆོས་སྡེ་
ཆེན་པོ་བཏབ། ཚད་མ་དང་ཕར་ཕྱིན་གྱི་བཤད་པ་རྒྱ་ཆེར་གནང་ནས་ཕྱོགས་
རྒྱལ་བ་དགུང་ལོ་ཞེ་བཞི་ཡས་མས་སུ་གདན་ས་མཛད་ནས་མཐར་གདན་ས་འདི་
མཁན་ཆེན་བསྟན་རྒྱལ་བ་ལ་གཏད་པར་གསུངས། དེང་སྐབས་སུ་དགོན་
གནས་འདིའི་ས་བོན་ལག་སོན་མ་བྱུང་བས་དགོངས་དག་ཞུ། གཞན་ཡང་
ཕྱོགས་རྒྱལ་བས་ཇོ་ནང་གི་གདན་ས་ལོ་ལྔ་བཟུང་ནས་དབུས་ལ་བཞུད། སླར་
སེ་མཁར་ཆུང་དུ་ཕེབས། དུས་འཁོར་སོགས་ཀྱིས་འཆད་ཉན་གནང་ནས། ས་
ག་ལི་འགྲེམས་པ་(དཔེ་འགྲེམས་པ་འང་ཟེར་) སུམ་བརྒྱ་ཙམ་གྱི་ནང་ནས་
གསོལ་ཇ་རྒྱུག་པའི་ཆོས་དཔོན་བརྒྱད་ཅུ་ཙམ་བྱུང་བ་རྣམས་ལ། ང་རང་གི་
ཤེས་ཚོད་དེ་ཙམ་ཡིན། ཁྱེད་རྣམས་ཀྱིས་སོ་སོའི་གོ་ཡུལ་ཡིག་ཆུང་རེ་ཁྱེར་ཤོག་
གསུངས། སོ་སོ་ནས་ཕུལ་བས་གཉག་ཕུ་བསོད་ནམས་བཟང་པོའི་ཤོག་རིལ་ལ་
འདིས་ཁོ་བོའི་གྲུབ་མཐའ་གོ་འདུག་གསུངས་ཕྱག་རྒྱས་སྤྲས་ཏེ་གནང་ཟེར་
རོ། ། གཉག་ཕུ་འདི་ནི་ཉ་དབོན་གྱི་སློབ་མ་བཞི་བརྒྱའི་ནང་ནས་མཆོག་ཏུ་
35



མཛད། མ་ཏི་པཎ་ཆེན་ལས་སྤྲོས་མེད་གསན། དགུང་ལོ་དོན་བརྒྱད་པ་ཆོས་
དབྱིངས་བསྟོད་པའི་རྣམ་བཤད་སྙིང་པོ་དོན་གསལ་མཛད། ལོ་ཙཱ་བ་སྐྱབས་
མཆོག་གིས་གཞན་སྟོང་ལ་དགག་པ་མཛད་པའི་ལན། ལུང་རིགས་གཏེར་
མཛོད་ཅེས་པ་རྩོམ་པས་ཕ་རོལ་བའི་རྒོལ་བ་ཚར་བཅད། རྒྱུད་བླའི་ཊི་ཀ་
མཛད། གཞན་བཀའ་པོད་ལྔའི་གསུང་མང་བར་འདུག་པས་འདི་བའི་གསུང་
ཆོས་འཚོལ་སྡུད་བྱས་ནས་ད་ལྟ་ཡང་མ་ཉམས་ལག་སོན་བྱུང་ཡོད་ལ། ཇོ་
གདན་གྱི་མཁན་པོ་བཟུང་ནས་འཆད་ཉན་བྱས་པར་གསུངས་པ། ངེས་དོན་
བསྟན་པའི་མཛེས་རྒྱན་ཆེན་པོ་ཡིན་པར་མང་ཐོས་ཀླུ་སྒྲུབ་རྒྱ་མཚོས་གསུངས།
ངམ་རིང་ཆོས་སྡེ།
ངམ་རིང་ཆོས་སྡེ་འདི་ནི་ཀུན་མཁྱེན་ཆོས་རྗེས་བཏབ་པར་རྣམ་ཐར་དུ་
གསལ་ཀྱང་། དགོན་གནས་འདི་དང་གཅིག་གམ། མང་ཐོས་ཀྱི་བསྟན་རྩིས་
ལྟར་ན་འདས་ལོ་སུམ་སྟོང་བཞི་བརྒྱ་དང་། བདུན་ཅུ་རྩ་འདྲེན་གྱི་སྐབས་སུ་ཇོ་
ནང་ཕྱོགས་ལས་རྣམ་རྒྱལ་ངམ་རིང་དུ་ཆོས་སྡེའི་བླ་བྲང་དང་། འདུ་ཁང་རྙིང་
བ་དང་། ཤར་ནུབ་ཀྱི་གྲྭ་ཁང་ལ་སོགས་པ་བཏབ་པར་འདོད་པ་མ་ཟད། ཆོས་
སྡེ་འདིའི་མཁན་རབས་ལྔ་བ་ཇོ་ནང་ཕྱོགས་རྒྱལ་བ་ཡིན་པར་གསུངས། དེའི་
རྗེས་ནས་མཁན་པོ་བསོད་ནམས་རྒྱལ་མཚན་གཏད་རྗེས། སླར་ཡང་མཁན་པོ་
མཛད་དགོས་བྱུང༌། དེ་ནས་མཁན་པོ་བསྟན་པའི་རྒྱལ་མཚན་ལ་གཏད་ཅེས་
མཁན་རབས་ལས་བྱུང་། ཁོང་གིས་ཆོས་སྡེ་འདིའི་མཁན་པོ་ལན་གཉིས་བཟུང་
བ་སྟེ་ཇོ་ནང་གི་གདན་ས་བཟུང་བའི་སྔ་རྗེས་གང་ཡིན་ཆ་མ་འཚལ་ཀྱང་། ཀུན་
མཁྱེན་ཡབ་སྲས་དུས་སྐབས་སུ་ངེས་དོན་གྱི་བསྟན་པ་ཤིན་ཏུ་དར་བ་རྣམ་ཐར་
ཁག་དང་། མང་ཐོས་པས་གསུངས།



དབུས་གཙང་གི་དགོན་སྡེ་དང་རི་ཁྲོད་བཞི་བཅུའི་མཚན།།
དབུས་གཙང་དུ་ཀུན་སྤངས་ཐུགས་རྗེ་བརྩོན་འགྲུས་མན་ནས་ཆ་ལུང་བ་
ཡན་གྱི་ཇོ་ནང་བའི་དགོན་སྡེ་དང་རི་ཁྲོད་རྣམས་ཀྱི་མཚན་ཆེ་ལོང་ཙམ་སྨོས་ན།
༡ ཇོ་ནང་རི་ཁྲོད་ཆེན་མོ། ༢ འཁྱོག་པོའི་རི་ཁྲོད་མཁའ་སྤྱོད་བདེ་ལྡན་
གླིང་། ༣ བྱང་སེམས་རྒྱལ་བ་ཡེ་ཤེས་ཀྱི་གདན་ས་བདེ་ཆེན་དགོན། ༤
ཀུན་མཁྱེན་ཆེན་པོའི་གདན་ས་མཛད་པ་ཕུག་མོ་རྫོང་། ༥ སྤྱི་བར་ཕུག ༦
ངམ་རིང་ཆོས་སྡེ། ༧ ཆོས་གྲགས་དཔལ་གྱི་གདན་ས་ཆུ་བཟང་དགོན། ༨
ས་བཟང་དགའ་ལྡན་དགོན། : ༩ གྷ་རུང་ལྷའི་རྒྱལ་མཚན་གྱི་གདན་ས་གནས་
ཆེན་ནམ་མཁའ་མཛོད། ༡༠ ཆོས་རྗེ་ཕུན་ཚོགས་དཔལ་གྱི་གདན་ས་ཕན་
ཡུལ་ཀ་ལཱ་པ། ༡༡ ཐང་སྟོན་ཆུང་བ་བློ་གྲོས་དཔལ་གྱི་གདན་ས་སྟོད་ལུང་
རྣམ་རྒྱལ་དགོན། ༡༢ མཁན་ཆེན་ཕྱོགས་ལས་རྣམ་རྒྱལ་གྱི་གདན་ས་ཤུག་
ཕུག་དགོན། ༡༣ ཉ་དབོན་ཀུན་དགའ་དཔལ་གྱི་གདན་ས་རྩེ་ཆེན་ཆོས་སྡེ།
༡༤ མཚལ་མིན་པ་བསོད་ནམས་བཟང་གི་གདན་ས་ཆོས་སྡེ་ལྷ་ཁང་། ༡༥
མཚལ་ཆེན་དགོན། ༡༦ འཇམ་དབྱངས་དཀོན་མཆོག་བཟང་པོས་བཏབ་
པའི་ཉིང་སྟོད་ཆོས་སྡེ། ༡༧ ལོ་ཆེན་རཏྣ་བྷ་དྲས་བཏབ་པའི་མདོག་གི་སྨན་
སྡེང་དགོན། ༡༨ བཞད་གྲི་འཛིན། ༡༩ མཁན་ཆེན་ལུང་རིགས་རྒྱ་
མཚོའི་གདན་ས་རྒྱལ་རྩེ་དང་། ༢༠ ཀུན་དགའ་གྲོལ་མཆོག་གིས་བཏབ་པའི་
ཆོས་ལུང་བྱང་རྩེ་དགོན། ༢༡ གཞན་ཡང་དགའ་ལྡན་དགོན། ༢༢ ཤོ་
མོ་དགོན། ༢༣ སྟག་ཚལ་དགོན། ༢༤ རྩིས་གནས་གསར་དགོན། ༢༥
སྤོས་ཁང་དགོན། ༢༦ ཟངས་མཁར་དགོན། ༢༧ བསམ་སྡིངས་དགོན།
༢༨ མག་རྒྱུད་སྡིངས་དགོན། ༢༩ འཛུམ་ཆོས་ལུང་། ༣༠ ཕུག་མོ་



ཆོས་རྫོང་འདིར་ད་ལྟ་དོལ་པོའི་འདྲ་སྐུ་བཞེངས་པའི་སྐབས། ༣༡ ཆོས་ལུང་
ཚོགས་པ། ༣༢ དགེ་འདུན་སྒང་དང་། ༣༣ བྲག་སྟོད་ཆོས་ཀྱི་ཕོ་བྲང་
སོགས་ཡོད་པར་བཤད། རྗེ་བཙུན་ཏཱ་ར་ནཱ་ཐ་དང་གཙང་སྡེ་སྲིད་ཕུན་ཚོགས་
རྣམ་རྒྱལ་གཉིས་ཀྱིས་བཏབ་པའི་རྟག་བརྟན་དམ་ཆོས་གླིང་ངེས་དོན་དགའ་
བའི་ཚལ་དང་། ༣༤ དཔལ་འཁོར་བདེ་ཆེན། ༣༥ རྩེ་ཆེན་ཤུག་ཁྲོད།
༣༦ འཇག ༣༧ བསམ་སྡིངས། ༣༨ ཐར་བ་གླིང་། ༣༩ རྟག་
བརྟན་ཆོས་འཕེལ། ༤༠ ཆ་ལུང་བ་ངག་དབང་འཕྲིན་ལས་སྐུ་དུས་སུ་ཕུན་
ཚོགས་དགེ་འཕེལ་དགོན་པ་བཏབ་པ་དང་། འབྲས་སྤུངས་དང་དགའ་ལྡན་དུ་
ཇོ་ནང་བའི་བསྟན་གཞི་བཙུགས་པར་གསུངས། གཞན་ཡང་རྒྱལ་རྩེ་སོགས་ལ་
ཇོ་ནང་བའི་བསྟན་པ་ཤིན་ཏུ་རྒྱས། ད་ལྟ་ཡང་དཔལ་འཁོར་མཆོད་རྟེན་ནང་
དུ་ཆོས་རྗེ་ཡབ་སྲས་རྣམས་ཀྱི་འདྲ་འབག་བྱིན་ཅན་བཞུགས་པ་འདི་ཀ་ཡིན།
མཁས་པའི་དབང་པོ་འགོས་ལོ་གཞོན་ནུ་དཔལ་གྱི་དེབ་སྔོན་ལས། ཀུན་མཁྱེན་
དོལ་པོ་བའི་ སློབ་མ་ ཡང་ ཀུན་ སྤངས་ ཆོས་ གྲགས་ དཔལ་ བཟང་ པོ་ དང་།
ཕྱོགས་ལས་རྣམ་རྒྱལ་དང་། ཉ་དབོན་ཀུན་དགའ་དཔལ་ལ་སོགས་པ་སློབ་མ་
མཁས་ཤིང་ཡན་ལག་དྲུག་གི་རྣལ་འབྱོར་ལྷུར་ལེན་པ་མང་པོས་དབུས་གཙང་གི་
རི་སུལ་ཐམས་ཅད་དུ་ཡན་ལག་དྲུག་ཉམས་སུ་ལེན་པའི་སྒྲུབ་པ་པོས་བཀང་བར་
གསུངས། དགོན་གཞི་དང་རི་ཁྲོད་འདི་དག་རྣམས་སུ་རྒྱལ་བའི་བསྟན་པ་སྤྱི་
དང་ཁྱད་པར་ཇོ་ནང་བའི་ཉམས་ལེན་པ་མང་པོ་བྱུང་མྱོང་བ་སྔོན་གྱི་རང་
ལུགས་ཀྱི་ཆོས་འབྱུང་དང་རྣམ་ཐར་དུ་གསལ་བས་དེ་དག་ལས་ཤེས་པར་བྱོས།



མདོ་སྨད་དུ་ཇོ་ནང་བའི་བསྟན་པ་དར་ཚུལ།
དཔལ་མཉམ་མེད་ཆོས་ཀྱི་རྒྱལ་པོ་ཀུན་མཁྱེན་ཇོ་ནང་བའི་སྐུ་ཚེའི་སྨད།
དུས་རབས་བཅུ་གསུམ་པའི་དུས་དཀྱིལ་ཡས་མས་སུ་མདོ་ཁམས་དེར་རང་
ལུགས་ཀྱི་བསྟན་པ་དར་བར་གསུངས། ཆོས་རྗེའི་དངོས་སློབ། བྱམས་པ་ཁ་
བོ་ཆེ་ཞེས་པའི་སྐྱེས་ཆེན་དམ་པ་དེའི་ཆོས་རྗེའི་དྲུང་དུ། ལོ་དྲུག་ཐུན་མིན་
གདམས་ངག་གི་ཆོས་སྐོར་ཆ་ཚང་ཞུས་པས། ཆོས་རྗེ་རང་དང་མཉམ་པའི་བུ་
ཆེན་དུ་གྱུར་ནས་མཐར་ཁམས་ལ་སོང་དང་བསྟན་པ་དང་། འགྲོ་བའི་དོན་
ཡོད་པར་ལུང་བསྟན་ལྟར་བཀའ་བསྡུ་བཞི་བའི་གླེགས་བམ་ཞིག་གནང་སྦྱིན་
མཛད་པས་བཀའ་ལྡོག་ཏུ་མ་བཟོད་ནས། མདོ་ཁམས་སྨད་ཕྱོགས་རིམ་པར་
བརྒྱུད་དེ་བྱོན། རྡོ་རྗེ་མཆེད་དྲུག་གི་གནས་འབོ་གངས་དཀར་གྱི་རྩ་བར་
སླེབས་ཚེ། དེར་ངེས་དོན་གྱི་ཆོས་གཞི་དགོན་སྡེ་བཏབ་ནས་བཤད་སྒྲུབ་ཀྱི་
བསྟན་པ་དར་བར་བྱས། གཞན་རྩེ་མདོའི་ས་ཕྱོགས་དེར་ཇོ་ནང་རང་ལུགས་
འཛིན་པའི་དགོན་སྡེ་དང༌། དགེ་འདུན་གྱི་སྡེ་ད་ལྟ་ཡང་མང་བར་བཤད་ཀྱང་
དེང་སྐབས་སུ་ལོ་རྒྱུས་ཀྱི་ས་བོན་ཞིབ་འཚོལ་རེ་ཞིག་མ་ཐུབ་པས་ཡིད་འཕང་།
འཛམ་ཐང་དགོན་ཆེན་སོགས་སུ་རང་ལུགས་བྱུང་ཚུལ།
སློབ་དཔོན་པད་འབྱུང་གིས་འདི་སྐད་གསུངས་སྟེ།
རྒྱལ་བའི་བློ་གྲོས་ལྷག་བསམ་སྟོབས་དང་ལྡན། །
ཐོག་མཐའ་བར་དུ་བསྟན་པའི་གཉེར་ཁ་བ། །
ལན་གཅིག་བསྐལ་བ་དུས་ཀྱི་ཐ་མར་ཡང་། ། །



མདོ་ཁམས་ཚ་བའི་ལུང་ཞེས་བྱ་བ་ན། །
རྣལ་འབྱོར་དབང་ཕྱུག་རཉྫའི་མཚན་ཅན་ཞིག །
གསང་སྔགས་བསྟན་འཛིན་འགྲོ་བ་དཔག་མེད་འདྲེན། །
དགྱེས་པའི་མདངས་ལྡན་དཔའ་བོའི་གཟུགས་སྟོབས་ཅན། །
ཡིག་བདུན་བསྟན་པས་འགྲོ་བ་སྐྱོང་བྱེད་ཅིང་། ། །
ཀུན་ཀྱང་གསང་སྔགས་མཆོག་ལ་འགོད་བྱེད་འབྱུང་། ། ཞེས་
གསུངས་པ་བཞིན། རྒྱལ་བའི་བསྟན་པའི་འབྱུང་གནས་དགོན་གཞི་འདི་ནི་
རབ་བྱུང་དང་པོའི་མེ་སྟག་སྤྱི་ལོ་༡༡༤༦ལོར་དར་བ་ཡིན་པར་གསུངས། དེ་
ནས་མདོ་སྨད་དུ་ངེས་དོན་བསྟན་ པའི་ སྐྱ་རེངས་ འདྲེན་ པའི་ ཤིང་ རྟ་ བ།
རིགས་ལྡན་གྱི་སྤྲུལ་བ་དྲུང་རཏྣ་ཤྲཱི་ནི། སྤྱི་ལོ་༡༣༥༠ནས་༡༤༣༥ལོར་རྒྱལ་མོ་
ཚ་བའི་རོང་ཡུལ་བྱེ་མ་ཐང་དུ་སྐུ་འཁྲུངས། བྱིས་པའི་དུས་ནས་འཁོར་བ་ལ་
སྙིང་པོ་མེད་པར་གཟིགས་ནས། རི་པ་ཤེས་རབ་དཔལ་ཡོངས་འཛིན་དུ་བསྟེན་
ཏེ། མཁན་སློབ་གྲངས་ཚང་གི་དབུས་ནས་དགེ་ཚུལ་གྱི་སྡོམ་པ་ལེགས་པར་
ནོད། དགུང་ལོ་བཅོ་བརྒྱད་དུས་དབུས་གཙང་དུ་ཕེབས་མཁན་ཆེན་བྱང་ཆུབ་
རྩེ་མོའི་མདུན་བསྙེན་པར་རྫོགས། ས་བཟང་དང་། ཕྱོགས་ལས་རྣམ་རྒྱལ།
ཉ་དབོན་པ་སོགས་ལས་མདོ་སྔགས་ཀྱི་བཤད་པ་དང་སྒྲུབ་པ་གནད་སྨིན་པར་
མཛད་པས་མཁས་པ་དང་། གྲུབ་བརྙེས་རིག་འཛིན་པ་ཆེན་པོར་གྱུར་བས་
རང་སྟོང་དང་། གཞན་སྟོང་གི་ལྟ་བའི་གནད་ལ་ངེས་ཤེས་ཟབ་མོ་འཁྲུངས།
དགུང་ལོ་སུམ་ཅུ་བཞེས་པའི་སྐབས་སུ་ཀུན་མཁྱེན་ཕྱོགས་ལས་རྣམ་རྒྱལ་གྱི་ཞལ་
ནས། སྔོན་ཆོས་རྗེས་ལུང་བསྟན་བཞིན་ཁྱོད་ཁམས་སུ་ཕེབས་ན་བསྟན་པ་དང་
འགྲོ་བའི་དོན་ཡོད་ཚུལ་གསུངས་ནས། རྟེན་སྐལ་དུ་མ་གནང་སྟེ་མདོ་ཁམས་
སུ་ཆིབས་བསྒྱུར་བསྐྱངས། གཉའ་རི་ཆོས་རྫོང་སོགས་དགོན་གནས་མང་པོ་
40



ཕྱག་འདེབས་མཛད། དེ་ནས་འཛམ་ཐང་དུ་ཕེབས་པའི་དུས་ཞལ་འདོན་གྱི་
ཚིག་མཚམས། ཆོས་ཀྱི་རྒྱལ་མཚན་ལེགས་པར་འཛུགས་སོགས་རྟེན་འབྲེལ་དུ་
མ་འགྲིགས་པས་སྤྱི་ལོ་༡༤༢༥ལོར། ལེགས་བཤད་བྱེ་བ་སྒྲོག་པའི་བསྟི་གནས་
ཆེན་པོ། ཟབ་གསང་སྔགས་ཀྱི་གདམས་ངག་གིས་བསྐལ་བ་བཟང་པོ་རྫོགས་
ལྡན་གྱི་དཔལ་ལ་འགྲན་བཟོད་པ། ཤམྦྷ་ལ་ཆོས་ཀྱི་གྲོང་ཁྱེར་གཉིས་པ་ཟུང་
འཇུག་འབུམ་ཕྲག་འབྱུང་བའི་ཞིང་ས། དཔལ་མི་འགྱུར་བསྟན་པའི་འབྱུང་
གཞི་འཛམ་ཐང་དགོན་ཆེན་ངེས་དོན་དགའ་བའི་ཚལ་འདི་ ཕྱག་འདེབས་
མཛད་པ་ཡིན་ནོ། །
དགོན་འདིའི་རྟེན་བརྟེན་པ་ལྕགས་ རི་བཅས་ ལེགས་ པར་བཞེངས།
སློབ་མ་ཚེས་བཅུ་རཏྣ་ཀཱིརྟི། ཨ་ཧྥེ་ཉི་མ་འོད་ཟེར། ཚད་མ་པ་རྒྱལ་བ་བཟང་།
ཆོས་རྗེ་ གཞོན་ནུ་རྒྱལ་མཚན་ སོགས་ བུ་ སློབ་གྲངས་ ཀྱིས་ མི་ ལང་ བ་ བྱོན།
གསུང་རྩོམ་དུ་མར་མཛད་ནས་མཁའ་སྤྱོད་དུ་གཤེགས་སོ། །
འཛམ་ཐང་འདིར་སྒར་ཁག་གམ་གྲྭ་ཚང་གསུམ་བྱུང་བ་ནི། ཆོས་རྗེ་གྲྭ་
ཚང་། ཚེས་བཅུ་གྲྭ་ཚང་། གཙང་བ་གྲྭ་ཚང་གསུམ་གྱིས་འཛམ་ཐང་དགོན་
ཆེན་འདི་གྲུབ་པ་ཡིན་ལ། གཙང་བ་གྲྭ་ཚང་ལ་ཁམས་ཚན་ནམ་སྒྲུབ་གནས་
བཅུ་གཅིག་གིས་གྲུབ་པ་ཡིན། དྲུང་རཏྣ་རང་དང་མཉམ་པའི་སློབ་ཆེན་ཆོས་
རྗེ་རྒྱལ་བ་བཟང་དང་། ཚེས་བཅུ་རཏྣ་ཀཱིརྟི། ཨ་རྒེ་ཉི་མ་འོད་ཟེར། ཆོས་
རྗེས་གདན་འདྲེན་ཞུས་པ་གཙང་བ་ངག་དབང་རྣམ་རྒྱལ་ལས་བྱུང་བ་གྲྭ་ཚང་སོ་
སོའི་གདན་རབས་སུ་གསལ་བས་འདིར་བསྐྱར་བཤད་ཀྱི་དགོས་པ་མི་འདུག
མདོ་སྨད་དུ་ཇོ་ནང་བའི་བསྟན་པ་ཁྱབ་བརྡལ་དུ་སྤེལ་བ་ལ་དྲུང་བ་སྐུ་ཕྲེང་རིམ་
བྱོན་དང་། ཆོས་རྗེ་སྐུ་ཕྲེང་ལས་དང་པོ་རྒྱལ་བ་བཟང་གིས་རྒྱལ་རོང་རྒྱལ་ཁག་
བཅོ་བརྒྱད་དུ་དགོན་པ་བརྒྱ་དང་རྩ་བརྒྱད་བཞེངས་པ་མ་ཟད། ད་ལྟའི་རྒན་
41



རབས་པའི་ངག་རྒྱུན་དང་དགོན་སྡེ་སོ་སོའི་གདན་རབས་སུ་གསལ། སྐུ་ཕྲེང་
གཉིས་པ་རྒྱལ་བ་སེངྒེས་ཐང་བརྒྱད། རྩེ་ལྔའི་ཡུལ་ཕྱོགས་ཐམས་ཅད་མངའ་
དབང་བསྒྱུར་བ་མ་ཟད། འདིའི་དུས་སུ་ཕྱག་འདེབས་མཛད་པའི་དགོན་ལག་
༡ སྨྲ་ལྕགས་རི་འོད་འབར་དགོན། ༢ རྡོའི་ལྷ་ཁང་སུམ་མདོ། ༣ རྡོ་
སྟོད་དགོན་གསར་བཀྲ་ཤིས་གླིང་། ༤ རྡོ་སྨད་དར་རྒྱས་ཆོས་རྫོང་དགོན།
༥ རག་ཁྲོམ་དགོན། ༦ ལྗགས་མདའ་དགོན། ༧ ཉིག་རྗེ་དགོན། ༨
འབའ་ལྷ་ཁང་དགོན། ༩ ལྷོ་ཅོག་སྟེང་དགོན། ༡༠ འབོ་གངས་དཀར་
དགོན། ༡༡ རྒྱ་ཁ་བཀྲ་ཤིས་གླིང་གི་ཐུབ་བསྟན་བཤད་སྒྲུབ་གླིང་། ༡༢
སོག་ཡུལ་ཀརྨ་ལྷ་ཁང་དགོན། ༡༣ སྨྲ་ལྷ་ཁང་སུམ་མདོ། ༡༤ འཛི་ཀའི་
ལྷ་ཐང་དགོན་སོགས་ངེས་དོན་གྱི་ཆོས་གཞི་བརྒྱ་དང་བཅུ་གསུམ་བཞེངས།
གནམ་བསྐོས་གོང་མ་རྒྱལ་པོ་དང་མཆོད་ཡོན་དུ་གྱུར་བ་སོགས་ཆོས་འབྱུང་ཟླ་
བའི་སྒྲོན་མེ་རུ་རྒྱས་པར་གསལ། ཕྱིས་ནས་འཕྲིན་ལས་ཤིན་ཏུ་རྒྱས་པ་གཙང་
བ་སྐུ་ཕྲེང་དང་། གཙང་བའི་གཟིམས་ཁང་གི་རྡོ་རྗེ་སློབ་དཔོན་རྣམས་ཡིན་ལ།
ཁྱད་པར་དུ་ངག་དབང་རྣམ་རྒྱལ་དང་། ངག་དབང་ཆོས་འཕེལ་རྒྱ་མཚོ། ཉེ་
བའི་དུས་ཀྱི་ངག་དབང་ཡོན་ཏན་བཟང་པོས་མདོ་དབུས་གཙང་གསུམ། རྒྱ་
ནག་གི་ཡུལ་དང་། ཆེན་པོ་ཧོར་ཡུལ་ཚུན་ཆད་དུ་མདོ་རྒྱུད་དབང་ལུང་མན་
ངག་གི་གསང་མཛོད་རྒྱ་ཆེར་སྤེལ་བ་མ་ཟད། འཛམ་ཐང་འདིར་མཁས་དབང་
གསུང་འབུམ་ཅན་ནི་དྲུང་རནྣ་ཀིརྟི། ཚད་མ་པ་རྒྱལ་བ་བཟང་། མཁན་ཆེན་
ངག་དབང་ཆོས་འཕེལ་རྒྱ་མཚོ། འབའ་མདའ་བ་ཐུབ་བསྟན་དགེ་ལེགས་རྒྱ་
མཚོ། ཁང་དམར་དགེ་བཤེས་བློ་བཟང་མཆོག་གྲུབ། ངག་དབང་ཚོགས་
གཉིས་རྒྱ་མཚོ། མཁས་དབང་ཆེན་པོ་སྦྱངས་པ་སྐྱབས་མགོན་ཚང་། འཛམ་
ངོས་རྡོ་རྗེ་འཆང་། ཆོས་རྗེའི་སྐུ་ཆེན། སྦྱང་སྤྲུལ་ཀུན་དགའ་དཔལ། ས་ ་



དམར་བླ་མ་ལུང་རྟོགས་མཁས་དབང་བློ་གྲོས་གྲགས་པ། བླ་མ་རིན་བཟང་།
དབོན་པོ་ཕུན་ཚོགས། ཚེས་བཅུ་རཏྣ་ཀཱིརྟི་སོགས་དང་། ཉེ་རབས་ཀྱི་མཁས་
དབང་ཆེན་པོ་ངག་དབང་ཡོན་ཏན་བཟང་པོ། མཁས་དབང་བློ་བཟང་འཕྲིན་
ལས། ཀ་ཐོག་བླ་མ་ཐེག་མཆོག བླ་མ་སྐལ་ལྡན། བླ་མ་བློ་ཀོ་སོགས་ཀྱི་
གསུང་ཆོས་མ་ཉམས་པར་ཡོད་ལ། ཆོས་རྗེའི་དགོན་ལག་ནི་རྒྱ་རོང་གི་ཡུལ་གྱི་
དགོན་སྡེ་ཕལ་ཆེར་ཡིན་ནོ། ། འགོས་ལོའི་དེབ་སྔོན་ལས་སྒྲུབ་བརྒྱུད་དེ་ཁམས་
སུ་དར་བས། དེང་སང་ཡང་རྨ་ཆུའི་འགྲམ་ན་ལོ་གསུམ་ཕྱོགས་གསུམ་གྱི་དམ་
བཅའབ་ལ་གནས་པའི་སྒྲུབ་པ་པོ་མང་དུ་ཡོད་པར་སྣང་ངོ་ཞེས་གསུངས་པ་
བཞིན། རྔ་ཡུལ་དང་། མགོ་ལོག་གི་ད་ལྟའི་ཇོ་ནང་གི་དགོན་སྡེ་ཐམས་ཅད་བླ་
མ་གཙང་བའི་དགོན་ལག་ཕལ་ཆེར་ཡིན་ནོ། །
གསང་སྔགས་བསྟན་པའི་འབྱུང་གཞི་ཛམ་ལྷའི་ཐང་། །།
གྲྭ་ཚང་གསུམ་གྱི་ཐུགས་མཐུན་ཐ་གུ་ཡིས། །
གཅིག་ཏུ་སྦྲེལ་ནས་དཔལ་ལྡན་ཇོ་ནང་བའི། །
འཁོར་ལོ་གསུམ་གྱི་མཛད་བཟང་ཨེ་མ་ཧོ། །
འཛམ་ཐང་སྒར་ཁག་གསུམ་ལས་ཆོས་རྗེ་གྲྭ་ཚང་།
ངེས་དོན་བསྟན་པའི་འབྱུང་གནས་འདི་ནི་ཇོ་ནང་བ་གྱུར་ནས་ལོ་
༥༧༩ཙམ་སོང་ཡོད་པའི་མདོ་སྨད་ཀྱི་ཆེས་སྔ་ཤོས་ཀྱི་རྒྱལ་བའི་བསྟན་པའི་
འབྱུང་གནས་ཆེན་པོ་ཞིག་ཡིན་ལ། དྲུང་བ་རིན་པོ་ཆེ་ནི་ཨོ་རྒྱན་པདྨ་འབྱུང་
གནསཀྱི་བཀའ་ལུང་གིས་གསལ་བོ་མེ་ཏོག་འཐོར་བ་སྟེ། ཇི་སྐད་དུ། རྒྱལ་
བའི་བློ་གྲོས་ལྷག་བསམ་སྟོབས་དང་ལྡན། ། སོགས་ནས། ཀུན་ཀྱང་གསང་
སྔགས་མཆོག་ལ་འགོད་བྱེད་འབྱུང་། ། ཞེས་ གསུངས་པ་ལྟར་མདོ་སྔགས་



བསྟན་པའི་དཔལ་གྱུར་མཁས་དང་གྲུབ་པའི་གོ་འཕང་ཐོབ་པ་འདི་ཉིད་ཀྱིས་ཇོ་
ནང་ཕྱོགས་རྒྱལ་བ་བླ་མ་བསྟེན་ནས་མདོ་དོན་མཐར་ཐུག་དབུ་མ་གཞན་སྟོང་
དང་རྒྱུད་ཀྱི་ཡང་སྙིང་ཟབ་ལམ་སྦྱོར་བ་ཡན་ལག་དྲུག་འཛིན་པའི་ཆོས་སྡེ་མདོ་
སྨད་ཀྱི་ཕྱོགས་འདིར་བཞེངས་པའི་ལོ་རྒྱུས་མང་ན་ཇོ་ནང་ཆོས་འབྱུང་དུ་གསལ་
བོ་ཡོད་པས་དེར་གཟིགས་པར་ཞུ། སྐུ་ཕྲེང་གཉིས་པ་རིན་ཆེན་བཟང་པོ་
དཔལ། སྐུ་ཕྲེང་གསུམ་པ་བློ་གྲོས་རིན་ཆེན་དཔལ། སྐུ་ཕྲེང་བཞི་པ་གཞོན་ནུ་
དཔལ་བཟང་། སྐུ་ཕྲེང་ལྔ་བ་ཀུན་དགའ་རིན་ཆེན་དཔལ་གྱི་སྙིང་པོ་རྣམས་
ཡིན། ཇོ་ནང་བའི་སྤྲུལ་སྐུའི་ ཐོག་མ་འདི་དག་ཡིན་པར་བཤད་ཀྱང་ཐོག་
མཐའ་གང་རུང་ཞིག་ལས་མི་བྱོན་པའི་ལུང་བསྟན་ཡོད་དོ། ། ཆོས་རྗེ་སྐུ་ཕྲེང་
རྣམས་ནི། དང་པོ་རྒྱལ་བ་བཟང་ནི་དྲུང་བའི་སྲས་ཀྱི་ཐུ་བོ་རྒྱལ་ཚབ་ཏུ་མངའ་
དབང་གསོལ་བ་རྫུ་འཕྲུལ་དང་གྲུབ་རྟགས་ཀྱི་མཛད་འཕྲིན་ཆེ་བ་རྒྱལ་བ་བཟང་
གིས་དགོན་མ་ལག་བརྒྱ་དང་རྩ་བརྒྱད་བཞེངས་པའི་ལོ་རྒྱུས་དང་། རྒྱལ་རོང་
རྒྱལ་ཁག་བཅོ་བརྒྱད་མདོ་སྨད་ཡུལ་གྲུ་མང་པོ་དབང་བསྒྱུར་བས། རྒྱལ་མོ་ཚ་
བའི་རོང་དེར་ད་ལྟ་མ་ཉམས་པའི་དགོན་སྡེ་མང་པོ་ཡོད་པ་འོག་ཏུ་གསལ།
གཉིས་པ་དཔལ་འབྱོར་བཟང་ངམ་ཡོངས་གྲགས་སུ་རྒྱལ་བ་སེངྒེ་ནི། ཨོ་རྒྱན་
པད་མས་བཀའ་ལུང་གིས་གསལ་བོར་བསྔགས་པའི་སྐྱེས་ཆེན་དམ་པ་འདིས་
མདོ་སྨད་ཕྱོགས་སུ་བསྟན་པ་དང་འགྲོ་བའི་དོན་རྒྱ་ཆེར་མཛད་པ་མ་ཟད། རྒྱ་
ནག་གོང་མ་རྒྱལ་པོ་སོག་པོ་འཇང་ས་དམ་བཙན་ལྷ་སོགས་ཡུལ་གྲུ་མང་པོའི་
རྒྱལ་ཆེན་རྣམས་དང་མཆོད་ཡོན་དུ་གྱུར་ནས་དགོན་པ་བརྒྱ་དང་བཅུ་གསུམ་
ཕྱག་འདེབས་མཛད་པ་དང་། དཔལ་དགུ་ཐང་བརྒྱད་རྩེ་ལྔའི་བདག་པོར་གྱུར་
བ་དང་འཛམ་ཐང་འདིར་འདུས་པ་སྟོང་ཕྲག་བཅུ་ཡོད་པར་བཤད་དོ། །
གསུམ་པ་བེན་རི་ཤིང་བ། བཞི་པ་གྲགས་པ་འོད་ཟེར། ལྔ་པ་མི་ཕམ་ལྷུན་གྲུབ་
44



གྲགས་པ། དྲུག་པ་ངེས་དོན་བསྟན་པ་དར་རྒྱས་འདིས་དགོན་གྲོང་ནགས་
བསྒྱུརབ་དང་ཆོས་རྗེའི་དགོན་ལག་རྣམས་བདག་པོ་མ་བྱས་པས་རྐྱེན་གྱིས་ཇོ་
ནང་བའི་བསྟན་པ་དང་ཆོས་རྗེའི་མངའ་ཐང་ཉམས་ཉེས་ཆེན་པོར་བྱུང་བར་
གསུངས། བདུན་པ་འཇིགས་མེད་དཔལ་གྱི་སེངྒེ། བརྒྱད་པ་མི་ཕམ་ཆོས་ཀྱི་
བྱམས་པ། དགུ་པ་ཀུན་དགའ་མི་ཕམ་འཇིགས་མེད་བསྟན་པའི་ཉི་མ། བཅུ་
བ་ཀུན་དགའ་ཀརྨ་བདུད་འདུལ་རྡོ་རྗེ་ད་ལྟ་སྐུ་འཚོ་ཞིང་གཞུང་ལུགས་ལ་ཐོས་
བསམ་བརྩོན་བཞིན་ངེས་དོན་བསྟན་པའི་རྒྱན་དུ་གྱུར་ཏོ། ། ཐོབ་མངའ་ཐང་
གི་རྣམ་ཐར་ཆོས་འབྱུང་དུ་རྒྱས་པར་ཡོད་པས་ཤེས་པར་བྱོས།
ཁང་དམར་དབོན་རབས་དང་བོ་ཀརྨ་དམ་ཆོས། གཉིས་པ་བསོད་
ནམས་ཆོས་གྲགས། གསུམ་པ་འཇིགས་མེད་རྒྱ་མཚོས་དུས་ངན་ཉེན་ཕྲེང་
སྐབས་སུ་སྦྱོར་དྲུག་ཉམས་ལེན་རང་གཞན་ཀུན་ལ་བསྐུལ་བ་དང་ཆོས་གཙང་
བསྟན་པའི་མཛེས་རྒྱན་དུ་གྱུར་བ་གྲགས་པ་དོན་ལ་གནས། བཞི་བ་དབོན་
སྤྲུལ་ཤེས་རབ་རྒྱ་མཚོ་བཀའ་དྲིན་ཆེ། ལྔ་པ་དབོན་ཚུལ་ཁྲིམས་རྒྱ་མཚོ་སློབ་
སྦྱོང་གི་སྐབས་ཡིན་ནོ། ། ཆོས་རྗེའི་སྒྲུབ་གྲྭ་དུས་འཁོར་བསྐྱེད་རྫོགས་གླིང་གི་རྡོ་
རྗེ་སློབ་དཔོན་གྱི་གདན་རབས་ནི་གྲུབ་ཆེན་དུས་ཞབས་པ་ཆེན་པོ་ནས་ད་ལྟའི་
ཀུན་དགའ་བསྟན་འཛིན་ཉི་མའི་བར་དུ་རྡོ་རྗེ་སློབ་དཔོན་ཁྲི་འཛིན་ལྔ་བཅུ་སོང་
ཡོད། གཞན་ཡང་དགོན་འདིའི་གདན་རབས་ཀྱི་ཐོག་མ་དྲུང་རཏྣ་ཤྲཱི་ནས་ཀུན་
དགའ་བསྟན་འཛིན་ཉི་མའི་བར་དུ་ཁྲི་རབས་ཉེར་དྲུག་བྱོན། འདི་དག་ནི་
རྟོགས་པ་བདེ་ཆེན་གྱི་རང་ངོ་ཧྲིག་གེར་བཞུགས་ནས། གནས་ལུགས་གདོད་མ་
ཆེན་པོ་འཁོར་འདས་ཡོངས་ཁྱབ་ཀྱི་ཆོས་ཉིད་མངོན་སུམ་དུ་མཇལ་ཡོད་པའི་
རྣམ་པར་ཐར་བ་རྒྱ་མཚོ་ལྟ་བུར་བཞུགས། ལོ་ཚོགས་དྲུག་བརྒྱ་ཙམ་གྱི་རིང་
དཔལ་ལྡན་རྒྱལ་བ་ཇོ་ནང་བའི་གཉིས་མེད་རྒྱུད་ཐམས་ཅད་ཀྱི་རྒྱལ་བོ་དུས་



འཁོར་གྱི་བསྐྱེད་རྫོགས་གཙོ་བོར་གྱུར་བའི་རྒྱུད་སྡེ་བཞིའི་སྒྲུབ་གྲྭར་ཉམས་ལེན་
ཐུན་མོང་མ་ཡིན་པ་ཡོད་པས་ཤམ་བྷ་ལ་གཉིས་པ་གྲགས་སོ། བཤད་གྲྭ་ཐོས་
བསམ་གླིང་འདིར། དྲུང་བ་སྐུ་ཕྲེང་དང་། ཆོས་རྗེ་སྐུ་ཕྲེང་། སྦྱངས་པ་སྐུ་
ཕྲེང་རྣམས་ཀྱིས་འཆད་རྩོད་རྩོམ་གསུམ་གྱིས་མདོ་སྔགས་རིག་གནས་བཅས་
པའི་ངེས་དོན་གྱི་བསྟན་པ་ཐོས་བསམ་རྒྱ་ཆེར་གནང་བ་དང་། ད་སྐབས་སུ་
མཐོང་ཆོས་སུ་ཡོད་པ་གསུང་འབུམ་འགའ་ཞིག་ཁང་དམར་དགེ་བཤེས་གསུང་
པོད་བཅུ་དང་། སྦྱང་བ་ཚང་གསུང་པོད་དྲུག དུས་འཁོར་སྒྲུབ་ཐབས་དཔག་
བསམ་ལྗོན་ཤིང་ངམ་དུས་འཁོར་རྙིང་བ་རྒྱལ་བ་སེངྒེའི་གསུང་ཡིན་པར་གྲགས།
སྐུ་ཕྲེང་དགུ་བའི་རྩིས་དཀར་ནག་དབྱངས་ཆར་སོགས་གསུང་པོད་ལྔ་བཞུགས།
ཉེ་རབས་ཀྱི་མཁས་པ་བླ་མ་བློ་ཀོའི་གསུང་གཞན་སྟོང་མཐའ་དཔྱོད་གསེར་གྱི་
ཕྲེང་བ། གསེར་གྱི་ཉི་མ་སོགས་པོད་གསུམ་བཞུགས། ད་ལྟའི་སྐབས་སུ་
མཁས་དབང་བློ་བཟང་ཕྲིན་ལས་ཀྱི་སློབ་མ་མཁན་པོ་ཀརྨ་རྡོ་རྗེའི་དཔེ་ཁྲིད་བྱས་
པས་སློབ་མ་རྣམས་ཤེས་ཡོན་ཡར་རྒྱས་ཀྱི་རྣམ་པ་ཤིན་ཏུ་བཟང་། ཆོ་ག་ཕྱག་
ལེན་གྱི་སྐོར་ནི་དུས་འཁོར་སྒྲུབ་ཐབས་ཆེ་ཆུང་སྣ་ཚོགས་ཀྱི་སྐོར་གྱི་སྒྲུབ་མཆོད་
ཐིག་རྡུལ་ཚོན་ཅན་ཇོ་ནང་སྤྱི་མཚུངས་བཞིན་མང་པོ་ཡོད་དེ་ཡི་གེར་མང་བས་
མ་བྲིས། གནམ་བསྐོས་གོང་མས་བསྩལ་པའི་ཐོབ་དང་ཐམ་ག་བྱིན་རྟེན་རྩ་
ཆེའི་རིག་དངོས་རྙེད་པར་དཀའ་བ་རྣམས་མ་ཉམས་པར་ཡོད་ལ། ད་ལྟའི་
འཛིན་སྐྱོང་བྱེད་པའི་གཙོ་བོ་ཆོས་རྗེ་སྐུ་ཕྲེང་བཅུ་བ་སྦྱངས་པ་སྤྲུལ་སྐུ། སྤྲུལ་
དཔལ་ཆེན་རྡོ་རྗེ། མཁན་པོ་ཀརྨ་རྡོ་རྗེ། ཀུན་དགའ་རྟོགས་ལྡན། དབོན་
ཀུན་དགའ་དཔལ་འཛིན། སྤྲུལ་དཀོན་མཆོག སྤྲུལ་དགེ་འདུན་དཔལ་གྱིས་
གཙོས་བླ་གྲྭ་དྲུག་བརྒྱ་ཙམ་ཡོད་དོ། ། ལོ་རྒྱུས་རྒྱས་པར་ཤེས་འདོད་ན་ཆོས་
འབྱུང་ཟླ་བའི་སྒྲོན་མེ་རུ་རྒྱས་པར་གསལ།
46



ངེས་དོན་བསྟན་པ་ཡིད་བཞིན་དབང་གི་རྒྱལ། །
ཐོག་མར་མདོ་སྨད་འདྲེན་པའི་ཤིང་རྟ་བ། །
དྲུང་བ་ཡབ་སྲས་འཕྲིན་ལས་ནམ་མཁའི་མཐའ། །
བཀའ་དྲིན་རྡོ་རིང་མི་བསྙེལ་བསྐལ་བའི་བར། །
འཛམ་ཐང་དགོན་ཆེན་གྱི་སྒར་ཁག་གསུམ་ལས་ཚེས་བཅུ་གྲྭ་ཚང་།
རབ་བྱུང་དང་པོའི་མེ་སྟག་སྤྱི་ལོ་༡༡༤༦ལོར་བོན་བསྟན་དར། རབ་
བྱུང་བདུན་པའི་ཤིང་སྦྲུལ་ལོ་ ༡༤༢༥ལ་ཇོ་ནང་དུ་བསྒྱུར་བ་ནས་བཟུང་དུས་
རབས་བཅུ་བཞིའི་དུས་དཀྱིལ་ཙམ་དུ་ཚེས་བཅུ་རཏྣ་ཀཱིརྟིས་དགོན་འདི་ཕྱག་
འདེབས་བྱས་པར་སྣང་། ཚེས་བཅུ་སྐུ་ཕྲེང་རིམ་བྱོན་ནི། དེ་ཡང་སྐུ་ཕྲེང་ཐོག་
མ་རཏྣ་ཀཱིརྟི་ཁོང་གི་རིགས་ལྡན་དྲག་པོའི་རྣམ་རོལ་དྲུང་བཀའ་བཞི་པ་རིན་ཆེན་
དཔལ་སྒོ་གསུམ་གུས་པས་བླ་མར་བསྟེན་ནས། ཐུན་མོང་མདོ་ཕྱོགས་དང་ཐུན་
མིན་སྔགས་ཕྱོགས་ཀྱི་ཟབ་བཀའ་དབང་ལུང་མན་ངག་བཤད་ཁྲིད་ཞིབ་རྒྱས་
གསན། ཆོས་རྗེ་དཔལ་འབྱོར་བཟང་བོ་སོགས་ཐུགས་སྲས་སྐལ་བ་དང་ལྡན་པ་
འགྲོ་འདྲེན་གྱི་མཛད་བཟང་ཅན་ཆེས་མང་བོ་དང་། རིས་སུ་མ་ཆད་པའི་
གདུལ་བྱ་རྗེས་སུ་བཟུང་བ་ཡང་མཐའ་ཡས་སོ། ཉིད་ཀྱི་གསུང་རྩོམ་དྲུང་
བཀའ་བཞི་པའི་རྣམ་ཐར། དུས་ཀྱི་འཁོར་ལོའི་ཆོ་ག་སོགས་ཡིག་ཆའང་མང་
ཚོད་དུ་འདུག་ཀྱང་དུས་དབང་གིས་འཇའ་ལུས་སུ་དེངས་སོ། ། དཔལ་འཛམ་
ཐང་གི་ཆོས་སྡེར་མཆོད་རྟེན་བཀྲ་ཤིས་སྒོ་མང་ཞེས་པ་ཆེ་ཁྱད་རྫོགས་པ་ངོ༌
མཚར་ཕྱི་ནང་གི་མཛེས་ཆ་ཡོངས་སུ་རྫོགས་པའི་ཐུགས་རྟེན་ལེགས་གྲུབ་རབ་
གནས་དགའ་སྟོན་སོགས་ཀྱི་སྐབས་གྲུབ་པའི་དབང་ཕྱུག་ཁོང་དང་ཆོས་ཀྱི་
མཆེད་གང་དག་གི་རྒྱང་རིང་བོ་ནས་གོས་འབུལ་ཕུལ་བས་མཆོད་རྟེན་གྱི་ཆོས་
42



འཁོར་སེར་ལམ་མེར་ཁེབས་པ་སོགས་ཡ་མཚན་པའི་གྲུབ་རྟགས་སྣ་ཚོགས་
ངོམས། ཁོང་གི་སྐུ་དུས་སུ་བོད་ལྗོངས་འཛམ་གླིང་སྒར་བ་རྒྱལ་དབང་ཀརྨ་པ་
ཞནག་སྐུ་ཕྲེང་བརྒྱད་པ་མི་བསྐྱོད་རྡོ་རྗེ་འཛམ་ཐང་དུ་ཕྱག་ཕེབས་སྐབས་ཁོང་
མཚམས་ལས་བཞེངས་ཏེ་ཆོས་ཀྱི་བཀའ་མོལ་ཆེན་པོའི་སྒོ་ནས་ཐུགས་སྣང་
གཅིག་འདྲེས་སུ་གྱུར་ཏེ་ཆོས་ཀྱི་ཞབས་འདེགས་སྟོང་རྟ་སོགས་དངོས་འབུལ་རྒྱ་
ཆེར་མཛད་པ་སོགས་རྣམ་པར་དཀར་བའི་མཛད་པ་ཟླ་དང་བྲལ་བ་ཞིག་གོ།
སྐུ་ཕྲེང་གཉིས་པ་རྒྱལ་བ་རྡོ་རྗེ་བསྟན་འཛིན་མཆོག་ནི། སྐུ་ནར་སོན་སྐབས་
ཆོས་རྗེ་དཔལ་འབྱོར་བཟང་བོས་ཚེས་བཅུ་རཏྣ་ཀཱིརྟིའི་ཡང་སྤྲུལ་གཉིས་པར་
ངོས་འཛིན་མཛད་ནས་ཚེས་བཅུའི་གདན་སར་མངའ་གསོལ། རིས་མེད་ཀྱི་
སྐྱེས་ཆེན་དུ་མའི་ཞབས་ལ་གཏུགས་ཏེ་མདོ་སྔགས་ཀྱི་ཟབ་བཀའ་བཤད་ཁྲིད་
མན་ངག་ཡོངས་རྫོགས་ལ་གསན་བསམ་ཉམས་རྟོགས་ཕུལ་བྱུང་གྲུབ་པའི་ཡོན་
ཏན་ལ་མངའ་བརྙེས་ཤིང་བསྟན་འགྲོ་ལ་སྨན་པའི་རེ་ཞིག་གདུལ་བྱ་རྫོགས་པའི་
ཚུལ་གྱིས་གཟུགས་སྐུའི་བཀོད་པ་ཆོས་དབྱིངས་སུ་བསྡུས་སོ། །
སྐུཕྲེང་གསུམ་པ་ནུས་ལྡན་རྡོ་རྗེ། སྐུ་ཕྲེང་བཞི་བ་མདོ་སྔགས་བསྟན་
པའི་སྒྲོན་མེ། སྐུ་ཕྲེང་ལྔ་བ་ཀརྨ་འོད་གསལ་འགྱུར་མེད་དེ་གསུམ་པོ་ཡང་སྐུ་ན་
ཆུང་ངུའི་དུས་ནས་ཐུགས་རིག་གསལ་བ་དམ་པའི་ཆོས་ལ་མོས་པ་སོགས་དབང་
པོ་རབ་ཀྱི་ཡོན་ཏན་མངོན་པར་མཐོ་བའི་སྐུ་སྐྱེས་རིགས་ཕུན་སུམ་ཚོགས་པ་ཡ་
མཚན་པ་ཞིག་ཡིན་ཡང་དམ་གྲིབ་ སོགས་ རྐྱེན་ཇི་རིགས་པའི་ དབང་ གིས་
གཟུགས་སྐུའི་ལང་ཚོ་འགྲོ་བའི་བསོད་ནམས་ཀྱི་ཞིང་དུ་ཡུན་རིང་མ་བཞུགས་
སོ། །
སྐུ་དབོན་དམ་པ་རིག་འཛིན་མཉམ་ཉིད་རྡོ་རྗེ་ཞེས་པ་བར་སྐབས་ཤིག་
ལ་འདི་བས་ཁུ་བོའི་གདན་ས་སྐྱོང་དགོས་པས་ཚེས་བཅུ་སྒར་གྱི་ལུགས་ཟུང་ལ་



ཐུགས་རྟོག་དང་བཅས་སྐུ་ཚེ་མཛད་པ་མཐར་མ་ཕྱིན་བར་གདན་ས་བསྐྱངས་
རྗེས་ཞིང་གཞན་དུ་གཤེགས་སོ། །
སྐུ་ཕྲེང་དྲུག་པ་ཀུན་དགའ་རབ་གསལ་རྒྱ་མཚོ་ནི། རྒྱལ་རོང་གོ་རྒྱལ་གྱི་
གདུང་རིགས་སུ་སྐུ་འཁྲུངས། སྦྱངས་པ་ཀུན་དགའ་ངེས་དོན་ཞབས་པ་སོགས་
བླ་མར་བསྟེན་ནས་ཟབ་བཀའ་རྒྱ་ཆེར་མནོས་པས་མཁས་གྲུབ་གཉིས་ལྡན་གྱི་གོ་
གནས་ཐོབ་ཅིང་མཚན་སྙན་གྱི་གྲགས་པས་ཕྱོགས་སུ་ཁྱབ་པ་ཞིག་གོ། །
སྐུ་ཕྲེང་བདུན་པ་ཀརྨ་ངེས་དོན་བསྟན་འཕེལ་ནི། མགོ་ལོག་དབང་
མདའ་ནས་སྐུ་འཁྲུངས་ཤིང་། ཀརྨ་ཨ་ལོ་སྤྲུལ་བའི་སྐུ་མདུན་དུ་གཙུག་ཕུད་
བཞེས་ཏེ་སྡོམ་ལུང་ནོད། བཤེས་གཉེན་སྦྱངས་པ་རིན་པོ་ཆེ་སོགས་ལས་
གདམས་པ་རྒྱ་ཆེར་མནོས་ཏེ་ཟབ་ཆོས་ཀྱི་མངོན་པར་རྟོགས་པ་མཆོག་གིས་
ལེགས་པར་གཏམས་བཞིན་དགུང་ལོ་དྲུག་ཅུ་ཙམ་ནས་དག་ཞིང་གཟིགས་
སོ། །
སྐུཕྲེང་བརྒྱད་པ་དཀོན་མཆོག་དཔལ་ལྡན་རྒྱ་མཚོའམ་ཀུན་དགའ་རིན་
ཆེན་གྲགས་པ་མཆོག་ནི། འཛི་རོང་པ་སིན་ཞེས་པར་སྐུ་འཁྲུངས་རྫ་མི་ར་རིན་
པོ་ཆེས་སྐུ་ཕྲེང་བརྒྱད་པ་ངོས་འཛིན་མཛད། པན་ཆེན་སྐུ་ཕྲེང་དགུ་བ་ཆོས་ཀྱི་
ཉི་མ་མཆོག་དང་། རྡོ་རྗེ་འཛིན་པ་ཆེན་པོ་དབོན་ཐུབ་བསྟན་འགྱུར་མེད་རྒྱ་
མཚོ་དང་། བཀྲ་ཤིས་འཁྱིལ་གྱི་རབ་འབྱམས་པ་བློ་བཟང་ཏིང་འཛིན་ཞབས་
པ་སོགས་བླ་མར་བསྟེན་ནས་མདོ་སྔགས་རིག་གནས་དང་བཅས་པ་ཐོས་བསམ་
གྱིས་སྒྲོ་འདོགས་ཆོད་ཅིང་། མཁས་ཤིང་གྲུབ་པའི་ཡང་རྩེར་སོན། ཉིད་ཀྱི་
གསུང་རྩོམ་ཡང་། གཞན་སྟོང་དབུ་མའི་རང་ལུགས་དོགས་པ་གཅོད་ཚུལ་ལུང་
རིགས་གསེར་གྱི་ལྡེ་མིག བསྙུང་གནས་གསོ་སྦྱོང་བྱང་སྔགས་སོ་ཐར་དང་
འབྲེལ་བར་ཉམས་སུ་ལེན་ཚུལ་ཐར་ལམ་གསལ་བྱེད་ཅེས་པ་དང་། རྒྱལ་
49



བསྟན་སྤྱིའི་ཆོས་འབྱུང་དང་། ཇོ་ནང་ཆོས་འབྱུང་ཉིད་ཀྱི་རྣམ་ཐར། དམག་
ཟོར་རྒྱལ་མོའི་གསོལ་བསྡུས། འཇམ་དབྱངས་སྒྲུབ་ཐབས་བློ་གྲོས་སྐྱ་རེངས་
འདྲེན་པའི་ཤིང་རྟ། བསྟོད་ཚོགས། མགུར་ཚོགས་སོགས་པོད་བཞི་ཙམ་ཡོད་
ཀྱང་འགའ་ཞིག་དུས་དབང་གིས་མེ་ལྷའི་ཞལ་དུ་ཐིམ། སྤྲུལ་བའི་སྐུ་མཆོག་
བསོད་ནམས་བཟང་པོ་སོགས་ཐུགས་སྲས་སྐལ་བ་དང་ལྡན་པ་དག་ལ་རིང་
ལུགས་དུས་ཀྱི་འཁོར་ལོའི་ཐུན་མོང་དང་ཐུན་མིན་སྔོན་འགྲོ་ཆོས་བདུན་ནས་
སྦྱོར་བ་ཡན་ལག་དྲུག་གི་དབང་སྐལ་ཡོངས་རྫོགས་དང་། དུས་འཁོར་དབང་
ཆེན་ཐེངས་མང་པོ་བསྐུར་བས་སྒར་ཁག་གསུམ་གྱི་བླ་སྤྲུལ་ཆེ་རྒུ་ཀུན་ཐུགས་སློབ་
ཏུ་མ་གྱུར་བ་མེད་པ་ལྟ་བུར་ཆགས་སོ། །
འདི་ནས་སྐུ་ཕྲེང་བདུན་པ་སྐུ་གཤེགས་ཤིང་། སྐུ་ཕྲེང་བརྒྱད་པ་མ་
འཁྲུངས་བར་དུ། རྗེ་བཙུན་འཕགས་མའི་རྗེས་སུ་བཟུང་བ་རྡོ་ལུང་བླ་མ་ཀརྨ་
ལྷུན་གྲུབ་ཅེས་པའི་ཡང་སྲིད་དུ་མངའ་གསོལ་བ་ཚེས་བཅུའི་སྐུ་ཆུང་དུ་གྲགས་པ་
ཆོས་དབང་རྡོ་རྗེའི་མཚན་ཅན་གང་ཉིད་ཀྱིས་གདན་ས་ལེགས་བསྐྱངས་མཛད་
པ་ཡིན་ལ། ཁོང་གི་སྦྱངས་པ་ངེས་དོན་ཞབས་པ་སོགས་སྒོ་གསུམ་གུས་པའི་བླ་
མར་བསྟེན་ནས། ཟབ་ཆོས་ཀྱི་མངོན་པར་རྟོགས་པ་མཆོག་གི་ཐུགས་རྒྱུད་
ལེགས་པར་གཏམས་པ་མ་ཟད་འཇིག་རྟེན་ཕྱོགས་ལའང་མཁྱེན་རྒྱ་ཆེ་བས་འཛི་
ཡུལ་མཆོག་དམན་ཀུན་གྱི་བཀུར་འོས་ཆེ་དགུའི་གྲལ་དུ་བཞུགས་དགོས་པ་
སོགས་མཛད་པ་མཐར་མ་ཕྱིན་བར་དུ་གདན་ས་བསྐྱངས་པ་ལགས་སོ། །
ཚེས་བཅུ་སྨད་ཀྱི་ཨརྒེ་སྐུ་ཕྲེང་རིམ་བྱོན་གྱི་ལོ་རྒྱུས། ཨརྒེ་སྐུ་ཕྲེང་དང་བོ་
ཉི་མ་འོད་ཟེར་རླུང་སེམས་ལ་དབང་ཐོབ་པས་ཕྱིའི་ཡུལ་སྣང་ཅི་དགར་བསྒྱུར་
ནུས་པའི་མཐུ་དང་ལྡན་ཏེ། མཆོད་རྟེན་བཀྲ་ཤིས་སྒོ་མང་བཞེངས་སྐབས་
ལེགས་པར་འགྲུབ་པ་ལ་ཉེ་བའི་ཚེ་དེའི་ཉིན་ཉི་མ་དགོང་མོ་ནུབ་ལ་ཆས་ཚེ་ཁོང་
50



གི་ཕྱག་གྲི་ཉི་གྲིབ་མཚམས་སུ་འཛེར་ནས་ཉི་མ་རང་སར་སྡོད་དུ་བཅུག ལས་
ཀྱི་མཇུག་མ་ཟིན་བར་ནུབ་ཁའི་ཉི་མ་ཕྱིར་ཡོལ་བར་བྱས་ཤིང་དེ་ནས་མཆོད་
རྟེན་གྱི་མཇུག་གྲུབ་པ་ན་ཕྱག་གྲི་ཉི་གྲིབ་མཚམས་ནས་ཕྱུང་ཚེ་མཚན་ཕར་ཕྱེད་
ཙམ་དུ་སོང་སྐད། ཕྱག་གྲིའི་ཤུལ་དུ་གྲུབ་ཆུ་བཏོན་ཡོད་པ་ད་ལྟའི་བར་ཏུ་ཡོད།
ཁོང་གི་མཚན་ལ་ཉི་མ་འོད་ཟེར་དེ་ནས་ཐོགས་པ་ཡིན་ནོ། །
ཨཆེ་སྐུ་ཕྲེང་གཉིས་པ་ཉི་མ་འོད་ཟེར་དཔལ་ཞེས་པ་ནི། དབུས་གཙང་
དུ་ཕེབས་ཏེ་རྗེ་བཙུན་ཏཱ་ར་ནཱ་ཐའི་ཞབས་དྲུང་དུ་མཇལ་ནས་ཟབ་མོའི་ཆོས་ཀྱི་
སྒོ་འཕར་ཕྱེས་ཏེ། གདམས་ཟབ་རྒྱ་མཚོས་ཐུགས་རྒྱུད་མངོན་པར་གཏམས་
ཤིང་རང་གཞན་གྱི་དོན་སྒྲུབ་པ་ལ་རླབས་ཆེན་གྱི་མཛད་པ་བཟང་བོ་ཅན་ཞིག་
ཡིན་ནོ། ། ཨརྒེ་སྐུ་ཕྲེང་གསུམ་པ་ཀརྨ་དོན་དམ་ནི། བསྟན་འགྲོ་ལ་མཛད་
འཕྲིན་གྱི་སྒོ་རབ་ཏུ་ཡངས་ཤིང་གྲུབ་རྟགས་ལ་ཐོགས་པ་མི་མངའ་བ་ཞིག་སྟེ་
ཁོང་གི་རྡོ་མཉེན་ལག་མཐིལ་ཙམ་གྱི་ནང་ངོས་སུ་ལྟུང་བཤགས་ཀྱི་ལྷ་སོ་ལྔ་དང་
ཕྱི་ངོས་སུ་གུ་རུ་རིན་པོ་ཆེ་རྗེ་འབངས་ཉེར་ལྔའི་སྐུ་བརྙན་འབུར་དུ་དོད་པ་
སོགས་ངོ་མཚར་ལེགས་བསྐྲུན་མཛད། ངོ་མཚར་བའི་ཕྱག་བཟོ་དེ་དུས་ད་ལྟའི་
བར་དུ་ཡོད་དོ། ། ཨརྒེ་སྐུ་ཕྲེང་བཞི་བ་འཕྲིན་ལས་རབ་བརྟན་མགོན་པོ་ནི།
སྐྱབས་མགོན་མཁར་བ་རྡོ་རྗེ་འཆང་གི་མདུན་ནས་ཟབ་དགུའི་གདམས་ངག་རྒྱ་
ཆེབ་ཇི་བཞིན་ནོད་ཅིང་སློབ་ཚོགས་ཀྱང་མང་། ། ཨརྒེ་སྐུ་ཕྲེང་ལྔ་བ་བསྟན་
པའི་སྒྲོན་མེ་ནི་འདི་ཉིད་གྲུབ་པའི་དབང་ཕྱུག་ཆེན་པོ་ཞིག་སྟེ་རྡོ་ལ་ཕྱག་གྲིས་
མར་བཅད་པ་ལྟར་བྱས་འཕྲལ་ཕྱག་མཛུབ་ཀྱིས་ཧྲི་ཡིག་གསེར་གྱི་རང་བཞིན་
ཅན་སེར་ལམ་མེར་ལེགས་འབྲི་མཛད་ཅིང་རྡོ་ལ་སྐུའི་ཞབས་རྗེས་སོགས་ད་ལྟ་
ཡང་མཇལ་རྒྱུ་ཡོད།
གཞན་ཡང་ཚེས་བཅུ་སྐུ་ཆུང་དུ་གྲགས་པའི་སྐུ་ཕྲེང་དང་བོ་ནི། རྡོ་ལུང་



བླམ་ཀརྨ་ཆོས་དབྱིངས་ལྷུན་གྲུབ། སྐུ་ཕྲེང་གཉིས་པ་ཆོས་དབང་རྡོ་རྗེ། སྐུ་
ཕྲེང་གསུམ་པ་ངག་དབང་བསོད་ནམས་བཟང་བོའི་བར་དུ་བྱོན་པ་ཡིན། ད་
ལྟའི་གནས་སྐབས་སུ་དགོན་འདི་འཛིན་སྐྱོང་གི་གཙོ་བོ་ནི་སྤྲུལ་བའི་སྐུ་མཆོག་
ངག་དབང་བསོད་ནམས་བཟང་པོ་ཡིན། ཁོང་གིས་ངག་དབང་དཀོན་མཆོག་
དར་རྒྱས། མཁས་དབང་ཆེན་པོ་ངག་དབང་བློ་གྲོས་གྲགས་པ། མཆོག་སྤྲུལ་
རིན་ཆེན་གྲགས་པ་སོགས་སྐྱེས་ཆེན་དུ་མའི་ཞབས་ལ་གཏུགས་ཏེ་རྫོགས་རིམ་
ཡན་ལག་དྲུག་སོགས་ལམ་བསྐྱེད་རྫོགས་ལ་ཉམས་ལེན་གནད་སྨིན་མཛད་དེ་
རྟོགས་པའི་དབང་ཕྱུག་ཏུ་གྱུར། སྤྲུལ་བའི་སྐུ་མཆོག་རིན་ཆེན་གྲགས་པ་གང་
ཉིད་ཀྱིས་རྒྱལ་ཚབ་ཏུ་དབང་བསྐུར། སྦྱོར་བ་ཡན་ལག་དྲུག་དང་རྡོར་སེམས་
སྒྲུབ་གྲྭའི་སློབ་དཔོན་གྱི་འགན་བཞེས། སློབ་ཚོགས་ཀྱི་གཙོ་བོ་ཡང་སྤྲུལ་ས་
བཟང་དཔལ། སྤྲུལ་བློ་བཟང་འཕྲིན་ལས། མཁན་གྲགས་པ་རིན་ཆེན། བླ་
མ་འགྲོ་བཟང་རྒྱ་མཚོ། དབོན་དམ་པ་ཡེ་ཤེས་དཔལ་སོགས་བླ་གྲྭ་སུམ་བརྒྱ་
ལྷག་བཞུགས་ཡོད་དོ། ། རྣམ་རིག་གསལ་བའི་སློབ་རིག་པ་བཅུ་ཕྲག་གཉིས་
ཙམ་ལ་སྤྱོད་འཇུག་ས་འགྲེལ། བསྡུས་གྲྭ་རྒྱུད་བླ་དོལ་ཊཱིག་སོགས་ཀྱི་འཆད་
ཉན་ཡང་ཅི་རིགས་ཡོད་དོ། །
དུས་མཆོད་ནི། ཚེས་བཅུ་ སྐུ་ཕྲེང་བརྒྱད་ པའི་ གདུང་མཆོད་དང་།
བསྐང་གསོལ། རྟ་མགྲིན་སྒྲུབ་ཆེན་སོགས་ལོ་བསྟར་དུ་ཡོད་ཅིང་སྤྲུལ་བའི་སྐུ་
མཆོག་བསོད་ནམས་བཟང་པོའི་དགོན་འདི་ཉིད་ཀྱི་གདན་ས་བསྐྱང་སྟེ་ཕྱི་ནང་
གི་མཛད་འཕྲིན་རྒྱས་བཞིན་ངེས་དོན་བསྟན་པའི་གནས་གཞི་ཚེས་བཅུ་དགོན་
གྱི་བསྟན་པའི་བདག་པོར་འཚོ་བཞེས་སུ་བཞུགས་པ་འདི་ཀ་ལྟར་ལགས་སོ། །
ལས་རླུང་དྷུ་ཏིར་བསྟིམས་པའི་མངོན་རྟགས་ལས། །
སྣང་སེམས་དབང་བསྒྱུར་ཚེས་བཅུ་སྟོད་སྨད་ཀྱི། །
52



སྐུ་ཕྲེང་རིམ་བྱོན་གྲུབ་པའི་རྟགས་མཚན་དེ། །
འཕགས་ཡུལ་གྲུབ་ཆེན་སྤྱོད་པའི་དཔལ་ལ་འཁུ། །
འཛམ་ཐང་དགོན་ཆེན་གྱི་སྒར་ཁག་གསུམ་ལས་གཙང་བ་གྲྭ་ཚང་།
དེ་ཡང་གཙང་བ་དགོན་ནི་གཙང་བ་མཁས་གྲུབ་བློ་གྲོས་རྣམ་རྒྱལ་ལ་ཡི་
དམ་སྒྲོལ་དཀར་གྱིས་ཞལ་གཟིགས་ཏེ། ཁྱོད་ཀྱི་དགོན་པ་འདི་ཡིན་གསུངས།
རི་ཛམ་ལྷའི་སྐུ་འདྲ་བ་ཞིག་གི་མདུན་ན་དགོན་ཁྲ་ཤིག་གེ་ཞིག་གཟིགས་པ་ཕྱིས་
འཛམ་ཐང་དུ་འདུག་གོ། དཔལ་མགོན་གྱི་བཀའ་ལུང་བཞིན་འཛམ་ཐང་ནས།
སྙིང་བོ་ཁྱབ་བདག་དང་། ཆོས་རྗེ་སྐུ་ཕྲེང་བཞི་བ་གྲགས་པ་འོད་ཟེར་སོགས་
ཀྱིས་བསྐུལ་བ་ལྟར་དབུས་གཙང་ནས། རབ་བྱུང་བཅུ་གཅིག་པའི་ས་ཁྱི་སྤྱི་ལོ་
༡༦༥༨ལོར་འཛམ་ཐང་དུ་ཞབས་ སོར་འཁོད་པ་ནས་གཙང་བ་ཞེས་པའི་
མཚན་ཆགས་པར་སེམས། དམ་པ་འདི་ནི་སྤྱི་ལོ་ ༡༦༡༨ ལོར་སྐུ་འཁྲུངས་པ་
ཡིན་ལ། ཇོ་ནང་བྱིན་རླབས་དོན་བརྒྱུད་ཀྱི་རིམ་པ་སུམ་ཅུ་བ། ཇོ་ནང་རི་ཁྲོད་
ཆེན་མོའི་གདན་རབས་འཛིན་པ་སུམ་ཅུ་བ། རྟག་བརྟན་དམ་ཆོས་གླིང་གི་
གདན་རབས་པ་བཞི་བ་ཡིན། འཛམ་ཐང་གཙོ་བོར་གྱུར་བའི་རྡོ་འཛི་སྨྲ་
གསུམ། རྒྱ་རོང་དང་སོག་ཡུལ་ཚུན་འགྲོ་དོན་ཆེན་པོ་མཛད་ནས་ལོ་བཅུ་
གཉིས་སུ་དབང་ལུང་མན་ངག་སོགས་ཀྱིས་ཆོས་འཁོར་རྒྱ་ཆེར་བསྐོར་ནས་
དབུས་གཙང་དུ་ཕེབས་སོ། །
དེ་ནས་གཙང་བ་ངག་དབང་འཕྲིན་ལས་རྣམ་རྒྱལ་ནི། གཙང་བ་ཆ་
ལུང་བ་དང་བློ་གྲོས་རྣམ་རྒྱལ་གྱི་དབོན་བརྒྱུད་དུ་ ༡༦༩ ༡ལོར་འཁྲུངས་ནས་
གོང་མ་རྣམ་ གཉིས་ བླ་ མར་ བསྟེན་ ནས་ མདོ་ སྔགས་ ཀྱི་ བཤད་ སྒྲུབ་ དང་།
དབང་ལུང་མན་ངག་གི་གསང་བའི་བདག་པོར་གྱུར་ནས། མདོ་སྨད་ཚ་ཀོ་
53



ནང་སོ་དང་། ཆོས་རྗེ་སྐུ་ཕྲེང་ལྔ་བ་རྒྱལ་བ་ལྷུན་གྲུབ་གྲགས་པ་གཉིས་ཀྱིས་
དབུས་གཙང་ནས་གདན་འདྲེན་ཞུས་པས་ཞབས་ཟུང་གསེར་གྱི་འཁོར་ལོ་མདོ་
སྨད་དུ་བསྒྱུར། ཨ་སྐྱོང་བསྟན་འཛིན་དར་རྒྱས་དང་། དོམ་ཙ་བླ་མ་ཀུན་
དགའ་བཀྲ་ཤིས་སོགས་ཀྱིས་དད་གུས་ཀྱིས་སྣེ་ལེན་ཟབ་རྒྱས་ཞུས། མགོ་ལོག་
གི་ཐོག་མའི་དགོན་པ་ཡར་ཐང་བྲག་དཀར་དགོན་དུ་ཆོས་འཁོར་རྒྱ་ཆེར་བསྐོར་
ནས་གྲུབ་མཐའ་ཇོ་ནང་བ་བསྒྱུར་ནས་སྨྲ་མདོ་སྔགས་བཤད་སྒྲུབ་གླིང་བཏགས།
དེ་ནས་རབ་བྱུང་བཅུ་གཉིས་པའི་མེ་བྱ་སྤྱི་ལོ་༡༧༡༧ལོར་འཛམ་ཐང་བའི་སྤྲུལ་
དབོན་རྣམས་དང་སེར་སྡེས་བསུ་བ་རྒྱ་ཆེར་མཛད་དེ་ཞབས་སོར་འཁོད་པ་ཡིན་
ནོ། ཆོས་རྗེས་བཞུགས་གནས་ཕུལ་ནས་གཙང་བའི་གཟིམས་ཁང་ཞེས་པའི་
མཚན་ཆགས་ནས་དེ་གྲ་ཇེ་རྒྱས་སོང་ནས་གཙང་བ་གྲྭ་ཚང་དགེ་འདུན་པ་སྟོང་
ཕྲག་དུ་མ་འདུས་པ་མ་ཟད་རྒྱལ་རོང་། རྔ་ཡུལ། རྡོ་འཛི་སྨྲ་གསུམ། སོག་
ཡུལ་ཚུན་ཆོད་དབང་ལུང་མན་ངག་གི་འཕྲིན་ལས་རྒྱས་པས་རྒན་རབས་པའི་
གཏམ་དཔེ་བླ་མ་གཙང་བ་གནམ་རེ། རྒྱུག་ཆུ་སྔོན་མོ་ཆུ་རེ་ཞེས་པའི་ཐ་སྙད་
གྲགས་པ་དོན་ལ་གནས་སོ། ། དམ་པ་འདིའི་ཡང་སྤྲུལ་ངག་དབང་འཕྲིན་ལས་
རྣམ་རྒྱལ། དཀོན་མཆོག་འཇིགས་མེད་རྣམ་རྒྱལ། སྐུ་ཕྲེང་བཞི་བ་ངག་ལོ་
ཞེས་པ་བྱོན་ཀྱང་སྐུ་ན་ཕྲ་བའི་དུས་ནས་གཟུགས་སྐུའི་མེ་ཏོག་ཡལ་བས་འཕྲིན་
ལས་ཆེར་མ་རྒྱས་སོ། ། གཙང་བ་སྐུ་ཕྲེང་ལྔ་བ་འཇིགས་མེད་ཕྱོགས་ལས་རྣམ་
རྒྱལ། སྐུ་ཕྲེང་དྲུག་པའི་ཡང་སྤྲུལ་གཉིས་ནི་མཐུ་སྟོབས་ཀྱི་དབང་ཕྱུག་ཆེན་པོ་
འཛི་རོང་སྐུ་སྐྱེ་ངག་དབང་བསོད་ནམས་དཔལ་ལྡན་ཕྱོགས་ལས་རྣམ་རྒྱལ་ནི།།
རྒྱལབསྟན་ལ་མཛད་རྗེས་བླ་ན་མེད་པ་ཆེ་ཡང་ཉེ་བའི་དུས་དགོངས་པ་ཆོས་
དབྱིངས་སུ་ཐིམ། སེ་སྤྲུལ་གྱི་སྐུ་ཚ་ངག་དབང་འཇིགས་མེད་རྡོ་རྗེ་ནི་འཕྲིན་
ལས་རྒྱ་ཆེན་པོ་བཀའ་དྲིན་བསྐྱངས་ནས་སྐུ་འཚོ་བཞུགས་པ་འདི་གའོ། །



གཞན་ཡང་བསྟན་པ་ལ་མཛད་རྗེས་ཆེ་བ་གཙང་བ་སྐུ་ཆེན་དུ་གྲགས་པ་
ངག་དབང་འཇམ་དཔལ་མཐུ་སྟོབས་རྣམ་རྒྱལ་དང་། གཙང་ཆེན་གདན་ས་བ་
སེ་སྤྲུལ་ངག་དབང་ཀུན་དགའ་ཕུན་ཚོགས་སོགས་ཀྱི་མཛད་རྣམ་ཆོས་འབྱུང་
ལས་ཤེས་པར་བྱོས།
ཇོ་ནང་བའི་མཐོང་བ་དོན་བརྒྱུད་གྱི་ཉམས་ལེན་རིམ་པའི་གནད་གསང་
མ་ཉམས་པར་གཟིམས་ཁང་གི་རྡོ་རྗེ་སློབ་དཔོན་རྣམས་ནི། གཙང་བ་ངག་
དབང་རྣམ་རྒྱལ་གྱི་སློབ་བུ། ངག་དབང་མཁས་བཙུན་དར་རྒྱས་དང་ཕུར་རྩ་
ཆོས་འཕེལ་གཉིས་རྒྱལ་ཚབ་ཏུ་མངའ་གསོལ་མཛད། དེ་ནས་རིམ་པར་ཀུན་
བཟང་འཕྲིན་ལས་རྣམ་རྒྱལ། ནུས་ལྡན་ལྷུན་གྲུབ་རྒྱ་མཚོ། དཀོན་མཆོག་
འཇིགས་མེད་རྣམ་རྒྱལ། ངག་དབང་ཆོས་འཕེལ་རྒྱ་མཚོ། ངག་དབང་ཆོས་ཀྱི་
འཕགས་པ། ལྷ་བ་བླ་མ་ཀུན་དགའ་དཔལ་ལྡན། ངག་དབང་ཆོས་འབྱོར་རྒྱ་
མཚོ། ངག་དབང་མཁས་གྲུབ་དབང་ཕྱུག ངག་དབང་བསྟན་འཛིན་གྲགས་
པ། ངག་ དབང་ཚོགས་ གཉིས་ རྒྱ་མཚོ། ཀུན་ དགའ་ ངག་ གི་ དབང་པོ།
མཚམས་པ་སྨོན་ལམ་བཟང་པོ། ངག་དབང་བསྟན་པ་གསལ་བྱེད། ངག་
དབང་རྡོ་རྗེ་བཟང་པོ། ངག་དབང་དཀོན་མཆོག་དར་རྒྱས། ངག་དབང་བློ་
གྲོས་གྲགས་པ། ༧ངག་དབང་ཡོན་ཏན་བཟང་པོས་རྒྱལ་བསྟན་སྣུམ་ཟད་ཀྱི་
མར་མེ་སླར་གསོ་རྨང་ནས་བསླངས་པ་དང་། ཁྱད་པར་ཇོ་ནང་བའི་བསྟན་པ་
བཤད་སྒྲུབ་ལས་གསུམ་གྱི་སྒོ་ནས། མི་རིགས་འདྲ་མཉམ། ཆོས་ལུགས་འདྲ་
མཉམ་གྱི་སྲིད་ཇུས་བཟང་པོའི་གོ་སྐབས་ལ་བརྟེན་ཏེ། བོད་བརྒྱུད་ནང་བསྟན་
སློབ་གླིང་ནས་ཆོས་བརྒྱུད་སྤྱི་མཚུངས་ཀྱི་གདན་ཐོབ་བདག་གིར་བཞེས་ནས།
ཆོས་བརྒྱུད་ཀྱི་རིག་གཞུང་སོགས་ཉམས་པ་སླར་གསོ་དང་མི་ཉམས་གོང་འཕེལ་
གྱི་ཇོ་ནང་བའི་ཡིག་ཆེའི་པར་ཤིང་པོད་བརྒྱ་གསར་བཞེངས་ཀྱི་མཛད་པ་བཟང་
55



བོ་ནི་རི་རབ་ལས་དཔང་མཐོ་བ། རྒྱ་མཚོ་བས་གཏིང་ཟབ་པ་ཞིག་ཇོ་ནང་སྨོན་
ལམ་ཆེན་མོ་གངས་ཅན་དགེ་བའི་ཟླ་བ་ཐེངས་གསུམ་གྱི་དབུ་འཛིན་མཛད་དེ་
དགེ་འདུན་ཁྲི་ཕྲག་ཉེ་བ་འདུས་པ་སྔ་ན་མེད་པའི་བཀའ་དྲིན་བསྐྱངས་པ་མ་
ཟད། ཇོ་ནང་བསྟན་འགྲོ་ཀུན་ཕན་ལྷན་ཚོགས་ཀྱི་དགོན་ཁག་ལྔ་བཅུ་ལྷག་
ཚོགས་འདིར་ཞུགས་ནས་ཐེངས་དང་པོ་བགྲོ་གླེང་ཡོན་ཏན་གླིང་ག་ནས་མཛད།
དགོངས་པ་ཆོས་དབྱིངས་སུ་ ཐིམ་པའི་དུས་ཀྱི་རྟགས་མཚན་ཁྱད་འཕགས་
རྣམས་ནི་གཞན་ལས་ཤེས་པར་བྱོས། ད་ལྟ་སྐུ་འཚོ་བཞུགས་པ་གཙང་ཆེན་སྐུ་
ཕྲེང་དྲུག་པ་སྐྱབས་རྗེ་དམ་པ་༧ངག་དབང་འཇིགས་མེད་རྡོ་རྗེ་ནི་ངག་དབང་
དཀོན་མཆོག་དར་རྒྱས་ཀྱི་ཞལ་གསུང་དང་ཕྱིས་ནས་རྗེ་བཙུན་ཡོན་ཏན་བཟང་
པོའི་བཀས་བསྐུལ་མ་མཛད་དེ་རང་ཉིད་ཀྱི་རྒྱལ་ཚབ་བྱིན་རླབས་དོན་བརྒྱུད་ཀྱི་
རིམ་པ་ཞེ་བདུན་པར་དབང་བསྐུར་ནས་གསང་གསུམ་གྱི་མཛད་པ་བླ་ན་མེད་
པའི་སྒོ་ནས་དབང་ལུང་མན་ངག་གི་བཀའ་དྲིན་སྐྱོང་། མི་འཇིགས་གདོང་
ལྔའི་གསེར་ཁྲིར་རྟག་བརྟན་རྡོ་རྗེའི་ངོ་བོར་གནས་བཞིན་པའོ། ། སླར་ཡང་རྗེ་
བཙུན་ཡོན་ཏན་བཟང་པོའི་སློབ་མ་མཁན་སྤྲུལ་དང་བླ་གྲྭ་སྟོང་ཕྲག་མང་པོའི་
དབུས་ནས་སྔ་ཕྱིར་བརྟག་པ་མཛད་ནས་ཀུན་མཁྱེན་ཆེན་པོའི་ལུང་བསྟན་པ་
བཞིན། ༧མཆོག་སྤྲུལ་འཇམ་དབྱངས་བློ་གྲོས་ཀྱི་ཐུགས་བསྐྱེད་དང་། མཁས་
བཙུན་བཟང་གསུམ་ད་ལྟའི་མཛད་འཕྲིན་སོགས་ཕྱི་ནང་གི་རྟེན་འབྲེལ་དུ་མ་
འགྲིགས་པས་གཞན་སྟོང་བའི་གྲུབ་མཐའ་འཛིན་པའི་ཆོས་ཀྱི་རྗེ་བོ་རྡོ་རྗེ་སློབ་
དཔོན་ཞེ་བདུན་པའི་བཀའི་མཚན་གནས་བསྩལ་བ་འདོད་འཇོའི་བུམ་བཟང་
ཕྱག་བསྟར་མར་གསལ་ལ། ཇོ་ནང་སྤྱི་ལ་སྨན་པའི་འཕྲིན་ལས་མཇུག་སྐྱོང་
བའི་མཛད་རྗེས་མངོན་པར་ཤར་བ་འདི་གའོ། །
གཙང་བའི་གྲྭ་ཚང་ཐོས་བསམ་གྱི་བཤད་པའི་གླིང་ག་འདིར། ངག་
56



RDO
དབང་ཆོས་འཕེལ་རྒྱ་མཚོས་རྒྱུད་བླ་དང་བླང་དོར་རབ་གསལ་གཞན་སྟོང་།
སུམ་རྟགས་གསན་སྦྱང་མཛད་ནས། མཁན་ཆེན་ངག་དབང་ཆོས་འཕེལ་རྒྱ་
མཚོ་ཞེས་པ་གསལ་ལ། མཁས་པའི་རྒྱལ་ཐབས་འཁོད་ནས་གསུང་རྩོམ་དུ་མ་
མཛད། དེ་ནས་རིས་སུ་མེད་པའི་གངས་ལྗོངས་ཀྱི་མཁས་པའི་དབང་པོ་ཐུབ་
བསྟན་དགེ་ལེགས་རྒྱ་མཚོ། མདོ་སྔགས་རྒྱ་མཚོའི་དགོངས་དོན་རྟོགས་པ་ངག་
དབང་ཚོགས་གཉིས་རྒྱ་མཚོ། ཟབ་མོའི་དེ་ཉིད་འཆད་པ་འཛམ་ངོས་རྡོ་རྗེ་
འཆང་། རྣམ་དཔྱོད་ཀྱི་སྒོ་བརྒྱ་འབྱེད་པ་ཕུར་རྩ་བློ་བཟང་རྒྱ་མཚོ། གཞུང་
བརྒྱ་སྨྲ་བའི་དབང་པོ་བློ་གྲོས་ཚུལ་ཁྲིམས། མཁས་དབང་དམ་པ་བླ་མ་རིན་
བཟང་། མཁས་པའི་བྱ་བ་ལ་དབང་འབྱོར་བ་དབོན་ཕུན་ཚོགས། འཆད་
རྩོད་རྩོམ་གསུམ་གྱིས་དུས་འདའ་བའི་མཁས་དབང་བློ་གྲོས་གྲགས་པ། མཁན་
ཆེན་ངག་དབང་ཡོན་ཏན་བཟང་པོ། མཁན་ཆེན་བློ་བཟང་འཕྲིན་ལས། ཀ་
ཐོག་བླ་མ་ཐེག་མཆོག་སོགས་ཀྱིས་འཆད་རྩོད་རྩོམ་གསུམ་གྱིས་རྒྱལ་བའི་བསྟན་
པ་ལ་མཛད་རྗེས་བླ་མེད་བཞག་པ་ཡིན་ནོ། ། ད་ལྟའི་སྐུ་འཚོ་བཞུགས་མཁན་
པོ་སངས་རྒྱས་རིན་ཆེན། མཁན་པོ་འོད་རབ། མཁན་དཀོན་མཆོག་ཚུལ་
ཁྲིམས། མཁན་སྣང་བ་དཔལ་དང་། གཞན་མཁན་གནས་ཀྱི་གོ་ས་དང་།
ཤེས་ཡོན་པའི་མཚན་རྟགས་བཞེས་པའི་ན་གཞོན་སློབ་རིག་པ་རྣམས་ཡར་ཚེས་
ཀྱི་ཟླ་བ་བཞིན་ནོ། །
གཙང་བའི་གྲྭ་ཚང་གི་ཡན་ལག་གི་སྒྲུབ་སྡེ་འམ་ཁམས་ཚན་ནི། ཐུབ་
བསྟན་བཤད་སྒྲུབ་སྡེ། ཆོས་སྒར་གོང་མ། ཡུར་བའི་ཨ་འཚོང་སྡེ། ས་དམར་
དཔལ་རྩེ་སྡེ། བཀྲ་ཤིས་ཆོས་ཐང་སྡེ། བྱ་ཡུར་ཛམ་ལྷ་སྡེ། འཛི་སྲིབ་བཀྲ་
ཤིས་ཆོས་སྡེ། ཀ་ཐོག་དར་ཐང་ཆོས་སྡེ། བཀྲ་ཤིས་ལྷ་སྒང་སྡེ། འཛི་སྟོད་ཚྭ་
ཁ་སྡེ་སོགས་ཁམས་ཚན་ནམ་སྒྲུབ་གནས་ཙམ་ལས་གཙང་བ་གྲྭ་ཚང་ལས་ངོ་བོ་
57



ཐ་དད་དུ་མིན་པས། བཤད་སྒྲུབ་ཀྱི་ལྟེ་གནས་ཚོགས་དུས་མཆོད། གཙང་
བའི་བླ་འཚབ་ལས་སྣེ་བསྐོ་བཞག་སྔ་སྲོལ་གྱི་བཅའ་ཡིག་གི་དགོངས་པ་དང་མི་
འགལ་བས་དམ་པ་རྣམས་ཀྱིས་ཐུགས་རྩེ་གཅིག་མཐུན་དང་། ཕྱར་གྲུ་མཉམ་
འདེགས་ཀྱིས་སྔོན་ནས་ད་ལྟའི་བར་དུ་བླ་མ་གཙང་བ་ཞེས་པའི་ཆོས་སྡེ་ཆེན་པོ་
འདི་གྲུབ་པ་ཡིན་པས། ཕྱི་རབས་པ་རྣམས་ཀྱིས་ངེས་པར་ཐུགས་མཐུན་ཁྲིམས་
གཙང་རྡོག་རྩ་གཅིག་སྒྲིལ་གྱི་མཛད་པ་བཟང་པོས་ངེས་དོན་གྱི་བསྟན་པ་འཛིན་
པ་གནད་དམ་པའོ། ། ད་ལྟའི་ གཙོ་སྐྱོང་བ་ནི་སྐྱབས་མགོན་གཙང་སྤྲུལ་
འཇིགས་མེད་རྡོ་རྗེ། མཆོག་སྤྲུལ་འཇམ་དབྱངས་བློ་གྲོས། སེ་སྤྲུལ་འཇིགས་
མེད་ཕུན་ཚོགས། སྤྲུལ་བློ་གྲོས་ཕུན་ཚོགས། སྤྲུལ་དབང་གྲགས། སྤྲུལ་
འཇིགས་མེད་རྒྱ་མཚོ་སོགས་དང་། བླ་མ་སངས་རྒྱས་འོད་ཟེར། བླ་མ་སྣང་
སྟོང་། བླ་མ་རྐང་གསལ། བླ་མ་མཐོང་གསལ། བླ་མ་མཁའ་ཁྱབ་དཔལ་
སོགས་དབུས་བཞུགས་པའི་ལས་སྣེ་གཙོ་བོ་ཕྱག་མཛོད་ཨ་པེ་དབུ་ཆོས་རྟགས་
བརྒྱད་བླ་གྲྭ་སུམ་སྟོང་ལྷག་དངོས་སུ་བཞུགས་པའི་ནང་། མཁས་པའི་གོ་
འཕང་བཞེས་པ། བཙུན་པའི་སྤྱོད་པས་བརྒྱན་པ། བཟང་པོའི་མཛད་པ་
བསྐྱངས་པ། བཤད་སྒྲུབ་ལས་གསུམ་བཀའ་དྲིན་ཆེ་བ་མང་བས་ལོ་རྒྱུས་འབྲི་
མི་ལོང་། སྡེ་འདིའི་ཐོས་བསམ་སྒོམ་གསུམ། བསྐྱེད་རྫོགས་སྒོམ་གསུམ་དབང་
ལུང་མན་ངག་གི་རྒྱུན་དང་། སྐུ་གསུང་ཐུགས་རྟེན་སོགས་བཞུགས་ཚུལ་རྒྱས་
པར་ཤེས་འདོད་ན་ཆོས་འབྱུང་ཁག་ལ་སྤྱན་དཀྱུས་གཡོ་དགོས་སོ། །
དབུས་གཙང་ཆོས་ཀྱི་ཞིང་ཁམས་ཀེ་ལ་ཤའི། །
དབང་ལུང་མན་ངག་རྒྱུན་གྱི་དལ་འབབ་ཀླུང་། །
མདོ་སྨད་འཛམ་ཐང་གཙང་བའི་ཡོལ་ཀོ་རུ། །
འཁྱིལ་བའི་གཏམ་འདི་མ་བཅོས་ངོ་མའི་གདོང་། །
58



གཙང་བ་འགབ་མ་ཡག་མདོ་བཀྲ་ཤིས་ཆོས་རྫོང་།
སྒྲུབ་གནས་འདིར་ཐོག་མར་མི་དབང་ཆེན་པོ་ཞིག་གི་གཞིས་ཀ་ཡིན་
ངེས་ཏེ། མཁར་ངོས་སུ་རྡོ་སྒྱོགས་འཕེན་པའི་ཁུང་བུའི་ཤུལ་དང་། ཁྲིམས་
ཁང་དང་མཛོད་ཁང་ཡོད་པར་བཤད། ཡིན་ཡང་རྒྱལ་པོ་དང་དུས་རབས་གང་
གི་སྐབས་སུ་བྱུང་བའི་ལོ་རྒྱུས་རེ་ཞིག་གསལ་བོ་མ་རྙེད་པས་དཔྱད་གཞི་ཆེ། ལོ་
རྒྱུས་ས་བོན་ལྟར་ན་སྤྱི་ལོ་༡༦༦༨ ལོར་གྲུབ་པའི་དབང་ཕྱུག་ཆེན་པོ་རྡོའི་བོ་ཆུང་
སྙིང་བོ་རབ་འབྱམས་ཞེས་པས་ཡུལ་འདིར་ཆིབས་བསྒྱུར་བསྐྱངས་ནས་རྒྱལ་
ཁང་དགོན་པ་བསྒྱུར་བ་ཡིན་ནོ། །
དམ་པ་འདིས་ཇོ་ནང་བའི་བསྟན་པའི་གསལ་བྱེད་ཆེན་པོ་ཆ་ལུང་བ་
ངག་དབང་འཕྲིན་ལས་ལ་དགོན་འདི་ཕུལ་ནས། བཀྲ་ཤིས་ཆོས་རྫོང་ངེས་དོན་
དགའ་བའི་ཚལ་ཞེས་མཚན་གསོལ་བ་ཡིན། དགོན་མ་ལག་ལྷ་སྡེ་བཅས་ད་
ལྟའི་མཆོག་སྤྲུལ་རྣམ་གཉིས་ཀྱི་སྐུ་ཕྲེང་རིམ་བྱོན་གྱིས་བཀའ་དྲིན་བསྐྱངས།
གཙང་བ་སྐུ་ངག་སྐུ་ཕྲེང་དང་བོ་ཆ་ལུང་བ་ངག་དབང་འཕྲིན་ལས་ཀྱི་རྣམ་ཐར་
ཆོས་འབྱུང་ན་བཞུགས། སྐུ་ཕྲེང་གཉིས་པ་ངག་དབང་འཕྲིན་ལས་རྒྱ་མཚོ།
གསུམ་པ་ངག་དབང་སྦྱིན་པ་རྒྱ་མཚོ། བཞི་བ་གཙང་བ་གོང་མའི་ད་ཤུལ་ཚང་
ལ་འཁྲུངས་ཀྱང་། སྐུ་ཆུང་བའི་དུས་གཤེགས་པས་མཚན་མ་གསལ་ལགས།
ལྔ་བ་ཀརྨ་བསྟན་པའི་ཉི་མ་བྱོན། དྲུག་པ་ངག་དབང་འཇིགས་མེད་ཕྱོགས་
ལས་རྣམ་རྒྱལ་གྱིས་གཙང་ཞོལ་དགོན་དང་ཡག་མདོ་དགོན་གཉིས་བཀའ་དྲིན་
ཆེ་ཞིང་སྐུ་འཚོ་ཞིང་བཞུགས་པ་འདིའོ། ། གཙང་བ་ལྕགས་མདུད་སྐུ་ཕྲེང་དང་
བོ། སྙིང་བོ་རབ་འབྱམས་ཚང་ཡིན་ལ། གཉིས་པ་ཤེས་རབ་རྒྱལ་མཚན་ཞེས་
པ་ཡིན། གསུམ་པ་རིག་འཛིན་རྡོ་རྗེ། བཞི་བ་ཨོ་རྒྱན་ཐེག་མཆོག་རྡོ་རྗེ། ལྔ་



བ་ཀུན་དགའ་དཀོན་མཆོག་བསྟན་པའི་རྒྱལ་མཚན་དཔལ་བཟང་པོ་འཛམ་
ཐང་དུ་འཁྲུངས་ནས་སྐུ་ངག་དྲུག་པ་ཆེན་པོས་བདག་སྐྱོང་བྱས་ནས་བསྟན་
འགྲོའི་དོན་མཛད་བཞིན་པ་བཞུགས། སྐུ་གསུང་ཐུགས་རྟེན་རྒྱ་གར་ནག་ནས་
སྤྱན་དྲངས་པའི་ལོ་རྒྱུས་རིན་ཐང་ཅན་མང་བོ་ཡོད་པར་བཤད་དོ། ། སྲིད་ཇུས་
བཟང་པོ་གསལ་ལ་ཉེ་བའི་སྐབས་སུ་ཟབ་གསང་དཀྱིལ་འཁོར་རྒྱ་མཚོའི་མངའ་
བདག་རྗེ་བླ་མ་སྐལ་ལྡན་རྒྱ་མཚོའི་སྦྱོར་དྲུག་ཁྲིད་ནས་ཇོ་ནང་རང་ལུགས་ཀྱི་
ཉམས་ལེན་དམར་ཁྲིད་བྱས་པས་ལོ་དྲུག་ལྷག་བཞུགས་ནས་དམ་པ་གོང་མའི་སྔ་
སྲོལ་མ་ཉམས་ཕྱག་བཞེས་བཟང་བོ་སླར་གསོ་མཛད་པས་བཀའ་དྲིན་ཆེ་བ་ཡིན་
ནོ། ། ཚོགས་མཆོད་མང་བོ་ཇོ་ནང་སྤྱི་མཐུན་ལྟར་ཡོད་དོ། ། ད་ལྟའི་གཙོ་
སྐྱོང་མཆོག་སྤྲུལ་རྣམ་གཉིས་དངོས་བཞུགས་སུ་འདུག་ལགས།
ཆོས་ཀྱི་ཆོལ་ག་རྒྱས་པ་དབུས་གཙང་ཞིང་། །
ཆོས་ཉིད་དོན་རྟོགས་ཆ་ལུང་འཕྲིན་ལས་བའི། །
ཆོས་ཀྱི་རྗེ་བོ་སྐུ་ཕྲེང་རིམ་བྱོན་གྱིས། །
ཆོས་ཀྱི་ཞིང་ཁམས་སྡེ་འདིར་བཀོད་པ་རྨད། །
ཐུབ་བསྟན་བཤད་སྒྲུབ་གླིང་།
བཤད་སྒྲུབ་བསྟན་པ་འབྱུང་བའི་བསྟི་གནས་ཆེན་པོ་འདི་ནི་ཇོ་ནང་བ་
ཀུན་མཁྱེན་ཤེས་རབ་རྒྱལ་མཚན་གྱིས་བཀའ་ལུང་གིས་གསལ་བོར་བསྔགས་པ་
འདི་ལྟར། ཆུ་བོ་གྱེན་དུ་འཁྱིལ་བའི་ལྷོ་ཕྱོགས་སུ། ། ཀུ་མ་རཱ་ཡི་མཚན་གྲགས་
ཁམས་སུ་འོང་། ། ཁོ་བོའི་གསུང་འབུམ་རྙེད་ནས་ཁམས་སུ་སྤེལ། ། བསྟན་
དང་འགྲོ་ལ་ཕན་པའི་བཀྲ་ཤིས་འབྱུང་། ། ཞེས་པ་ལྟར་ཆོས་རྗེ་གཞོན་ནུ་རྒྱལ་
མཚན་གྱིས་དུས་རབས་བཅུ་བཞིའི་སྟོད་ཀྱི་ཆར་གསར་བཏབ་མཛད་པས་ལོ་
p



ཚོགས་ལྔ་བརྒྱ་བདུན་ཅུ་ལྷག་གི་ལོ་རྒྱུས་ཅན་གྱི་གནའ་བོའི་དགོན་རྙིང་ཡིན་པ་
ཡོངས་གྲགས་ལྟར། དགོན་འདི་ཉིད་ཀྱི་གདན་རབས་དང་པོ་ནི་དུས་འཁོར་གྱི་
བཤད་སྒྲུབ་གཙོ་བོར་སྟོན་པ་དྲུང་བཀའ་བཞི་བའི་དངོས་སློབ་ཆོས་རྗེ་གཞོན་ནུ་
རྒྱལ་མཚན་ཡིན་ལ། དམ་པ་འདི་ཡང་སྤྱི་ལོ་༡༣༩༧ལོ་ནས་༡༧༨ ༡ནང་བྱོན་
པའི་མདོ་སྨད་དུ་ངེས་དོན་གྱི་བསྟན་པ་སྤེལ་བའི་མཚུངས་མེད་ཀྱི་སེམས་དཔའ་
ཆེན་པོ་ཞིག་ཡིན་པ་ལོ་རྒྱུས་ཁག་ལས་གསལ། འདི་བའི་སྐུ་ཕྲེང་རིམ་བྱོན་སྨོན་
ལམ་དབང་ཕྱུག་རྒྱལ་མཚན་དཔལ་དང་། རྫ་དཔའ་སྤྲུལ་རིན་པོ་ཆེ་སོགས་
ཡིན་པ་རྣམ་ཐར་ལས་བཤད། ཟབ་གསང་ཇོ་ནང་བའི་ཉམས་ལེན་རྣལ་འབྱོར་
བ་མང་པོ་སྐྱེད་བསྲིངས་བྱས་པས་བཀའ་དྲིན་ཤིན་ཏུ་ཆེ་བ་ཡིན་ནོ། ། གདན་
རབས་གཉིས་པ་གཞོན་ནུ་རྒྱལ་མཚན་གྱི་དངོས་སློབ་མཆོག་ཏུ་གྱུར་བ་རྒྱལ་བའི་
རྣམ་སྤྲུལ་དུ་གྲགས་པ་བཟང་པོའི་མཚན་འཆང་བ་དེ་ཡིན་ལ། བསྟན་འགྲོའི་
དོན་རྒྱ་ཆེར་བྱས་ནས་དགོངས་པ་ཆོས་དབྱིངས་སུ་ཐིམ། གདན་རབས་གསུམ་
པ། མཚུངས་མེད་བླ་མ་ཞེས་པས་རང་ལུགས་ཀྱི་བསྟན་པ་རྒྱ་ཆེར་སྤེལ་བ་ཡིན་
ནོ། ། གདན་རབས་བཞི་བ། ལྷ་རྩེ་བླ་མ་རྒྱལ་མཚན་ཞེས་པས་གོང་བླ་ཀུན་
དགའ་རྣམ་རྒྱལ་དང་ཀུན་བཟང་འཕྲིན་ལས་རྣམ་རྒྱལ་བླ་མར་བསྟེན་ནས་
རྟོགས་པའི་དབང་ཕྱུག་ཏུ་གྱུར་ནས་བསྟན་པ་ལ་མཛད་རྗེས་ཆེ་བ་རྣམ་ཐར་དུ་
གསལ། དེ་ནས་ལྔ་བ་སྐྱབས་མགོན་མཁར་བ་བླ་མ་བསམ་གཏན་ཞབས་པས་
ངེས་དོན་གྱི་ཆོས་འཁོར་རྒྱ་ཆེར་བསྐོར་སློབ་མ་ཡང་མང་པོ་བྱུང་བ་རྣམ་ཐར་
ནས་ཤེས་པར་བྱོས། དྲུག་པ་དེ་ནས་ཡང་འཛམ་ངོས་རྟོགས་ལྡན་འཇམ་
དབྱངས་ཀྱིས་ཟབ་ཆོས་མང་དུ་གསུངས་སོ། ། བདུན་པ། སོག་པོ་བླ་མ་ཀུན་
གྲོལ་གྱིས་གདུལ་བྱ་བསྐྱངས་པ་ཡིན་ནོ། ། བརྒྱད་པ། འཛམ་ངོས་བླ་མ་ཀུན་
དགའ་ངག་གི་དབང་པོ་བཀའ་དྲིན་ཆེ་བ་ཡིན་ནོ། ། དགུ་བ། ཟབ་གསང་གི་



རྣལ་འབྱོར་བ་དགེ་སྐོར་བསྟན་འཛིན་གྲགས་པས་བསྐྱངས། བཅུ་བ། བླ་མ་
ངག་དབང་དཀོན་མཆོག་དར་རྒྱས་བྱོན། བཅུ་གཅིག་པ། ཉམས་ལེན་ལ་ནང་
བྱན་ཆུད་པ་བླ་མ་དཀོན་མཆོག་ཚང་བྱོན། བཅུ་གཉིས་པ་ཕུར་རྩ་བླ་མ་ཆོས་
བློས། བཅུ་གསུམ་པ། རིམ་གཉིས་ཀྱི་ལམ་ལ་དབང་འབྱོར་བ་བླ་མ་བྱང་ཆུབ་
འོད་བཞུགས། བཅུ་བཞི་བ། མིང་དགེ་བླ་མ་གསལ་བཟང་བྱོན་པ་ཡིན།
བཅོ་ལྔ་བ། རྣལ་འབྱོར་བ་བླ་མ་བསྟན་དར་བ་བྱོན། འདི་ཉིད་འཆི་བ་ལ་
དབང་འབྱོར་བའི་ལོ་རྒྱུས་ གཟིགས་དང་དད་པའི་མེ་ ཏོག་ཁྱོད་ལ་སྐྱེ་ངེས།
བཅུ་དྲུག་པ་བླ་མ་ཤེས་རབ་བཟང་བྱོན། བཅུ་བདུན་པ། བྱ་བྲལ་བ་དགེ་སྐོར་
བླ་མ་བློས་བཟང་བྱོན། གཞན་ཡང་འདི་དག་སྐོར་རྟོགས་པའི་དབང་ཕྱུག་
ཉམས་ལེན་པ་སྦས་པའི་རྣལ་འབྱོར་བ་མང་པོའི་རྣམ་ཐར་བཞུགས་ན་དགོན་
འདིའི་གདན་རབས་ཉི་ཟེར་སྣང་བ་ལས་ཤེས་པར་བྱོས། ད་ལྟ་ཡང་མཁས་
པའི་དབང་ཕྱུག་བློ་གྲོས་གྲགས་པ་དང་། གཞུང་བརྒྱ་སྨྲ་བའི་མཁན་ཆེན་བློ་
བཟང་འཕྲིན་ལས་ཀྱི་དངོས་སློབ་མཁན་པོ་སངས་རྒྱས་རིན་ཆེན་གྱིས་མདོ་
སྔགས་རིག་གནས་ཀྱི་འཆད་ཉན་དང་སྒྲུབ་པ་ལ་གཞོལ་བའི་འབྲས་རྟགས་སློབ་
རིག་པ་དང་། ཇོ་ནང་བའི་ཐུན་མིན་ཉམས་ལེན་པའི་རྣལ་འབྱོར་བ་དབྱར་
འཚོ་ལྟར་རྒྱས་བཞིན་པའི་སྒང་འདི་གའོ། ། སྒྲུབ་གྲྭ་གསང་སྔགས་བདེ་ཆེན་
གླིང་དུ་ཇོ་ནང་སྤྱི་མཚུངས་ལྟར་དུས་འཁོར་གྱི་བསྐྱེད་རྫོགས་བཅད་རྒྱུའི་སྐོར་
མང་པོ་བཞུགས། ངེས་དོན་དར་རྒྱས་ཐོས་བསམ་གླིང་འདིར་བོད་སྔ་ཕྱི་གཉིས་
ཀྱི་གཞུང་ལུགས་འཆད་ཉན་དང་ཁྱད་པར་མཐའ་བྲལ་ཟབ་མོ་གཞན་སྟོང་གི་ལྟ་
བའི་བགྲོ་གླེང་དང་མཁན་གསར་དང་ཤེས་ཡོན་པ་མང་པོ་ཐོན་བཞིན་པའི་
སྐབས་སོ། ། དུས་མཆོད་ཡང་མང་པོ་འདུག་གོ། དེང་སྐབས་སུ་མཁན་པོ་
སངས་རྒྱས་རིན་ཆེན་དང་། བླ་མ་མཁས་བཙུན། སྤྲུལ་མདོ་སྔགས་བསྟན་



འཛིན་སོགས་དངོས་བཞུགས་སུ་ཡོད་དོ། ། བཤད་སྒྲུབ་དང་ཚོགས་དུས་
མཆོད་བཞུགས་ཡུལ་གྱི་གཙོ་བོ་ནི་སྔ་སྲོལ་བཞིན་གཙང་བའི་གཟིམས་ཁང་ཡིན་
དུས་གསུམ་ས་ལེར་གཟིགས་པའི་ཇོ་ནང་བའི། །
ལུང་གིས་བསྔགས་པའི་གཞོན་ནུ་རྒྱལ་མཚན་གྱིས། །
ཆུ་བོ་གྱེན་དུ་འཁྱིལ་བའི་ས་ཕྱོགས་དེར། །
ངེས་དོན་བསྟན་པའི་རྒྱལ་མཚན་མཁའ་ལ་འཕྱར། །
ཆོས་སྒར་གོང་མ།
བླ་མ་གཙང་བའི་སྒྲུབ་གྲྭ་གོང་མ་གསང་ཆེན་གྲུབ་པའི་སྒྲུབ་གནས་འདི་
ནི་འཛི་སྟོད་བཀྲ་ཤིས་ལྷ་ཁང་ཐང་དུ་ཆོས་ལྡན་གྱི་བྱ་བ་རང་བྱུང་གིས་འགྲུབ་པ་
དགེ་ལེགས་མཚན་མའི་མཛེས་པར་བྱས་པའི་ཡུལ་ཕྱོགས་དེར། ཆོས་རྗེ་སྐུ་ཕྲེང་
གཉིས་པ་རྒྱལ་བ་སེངྒེའི་དགོན་བརྒྱ་དང་བཅུ་གསུམ་བཞེངས་པའི་ནང་ཚན་
ཡིན་པའི་ལོ་རྒྱུས་ཡོད་ན་ཡང་ཤུལ་འཛིན་གྱི་དམ་པ་ཅི་ཙམ་བྱོན་པའི་ལོ་རྒྱུས་ས་
བོན་རེ་ཞིག་མ་རྙེད་ཀྱང་རིམ་པས་རྟོགས་ངེས། སྤྱི་ལོ་ ༡༩༨ ༡ལོར་ཕྱག་
འདེབས་མཛད་མཁན་ནི། དཔལ་ལྡན་རྒྱལ་བ་ཇོ་ནང་བའི་ངེས་གསང་ཟབ་
མོའི་ཉམས་ལེན་སྒྲུབ་བརྒྱུད་ཀྱི་གདུགས་ཆེན་འདེགས་པ་བྱ་བཏང་བ་ངག་
དབང་སྐལ་ལྡན་རྒྱ་མཚོ་ཞེས་པས་ཐུགས་བསྐྱེད་སྐྱ་རེངས་དཀར་པོས་ཉེ་བར་
བསླངས་ཏེ། འཕགས་ཡུལ་གྱི་དུས་འཁོར་གྱི་རྣལ་འབྱོར་བ་འཇའ་ལུས་འོད་
སྐུར་དེངས་པའི་གྲུབ་ཆེན་དུས་ཞབས་པ་ཆེན་པོ་ནས། བརྒྱུད་པ་གསེར་རིའི་
ཕྲེང་བ་ལ་དམ་ཚིགས་གཡའ་ཡིས་མ་གོས་པའི་དུས་འཁོར་རིམ་གཉིས་བསྐྱེད་
རྫོགས་ལ་ངེས་པ་དོན་གྱིས་དབང་འབྱོར་བ་འདིས་སྐུ་ཚེ་ཧྲིལ་བོ་སྒྲུབ་པ་ལྷུར་



ལེན་བྱས་ནས་ཇོ་ནང་བའི་རྒྱུད་སྡེ་ཡོངས་རྫོགས་ཀྱི་དབང་བསྐུར་དང་། ཁྱད་
པར་དུས་འཁོར་དབང་ཆེན་བཅུ་ཕྲག་བརྒྱུད་བསྐུར་ཞིང་། དོན་གཉེར་སྐལ་བ་
ལྡན་པའི་སློབ་ཚོགས་མདོ་དབུས་གཙང་གསུམ་རྒྱ་ནག་ཡུལ་གྲུ་མང་བོ་ནས་
ཕེབས་པའི་རྣལ་འབྱོར་བ་མང་པོ། ཇོ་ནང་པའི་བྱིན་རླབས་དོན་བརྒྱུད་ཀྱི་
ཉམས་ལེན་དམར་ཁྲིད་བྱས་པས་སློབ་ཚོགས་རྣམས་ལ་ཉམས་རྟོགས་ཐད་ཀར་
སྐྱེས་ཏེ། རྡོ་རྗེ་འཛིན་པའི་གོ་འཕང་བཞེས་པ་ཤིན་ཏུ་མང་། གདན་ས་འཛིན་
པའི་སློབ་དཔོན། འགྲོ་དོན་སྤེལ་བའི་བླ་སྤྲུལ། དབེན་ཁྲོད་འཛིན་པའི་བྱ་
བཏང་བ་མཁས་པའི་ཉམས། བཙུན་པའི་ཚུགས། བཟང་བོའི་ཡོན་ཏན་གྱིས་
བརྒྱན་པ། རྗེ་བླ་མ་གང་གི་སློབ་བརྒྱུད་ཀྱི་རྣལ་འབྱོར་བ་ཕོ་མོ་ཉིས་སྟོང་ལྷག་
དང་། ཐར་བའི་ས་བོན་འཇོག་པའི་ཆོས་ཀྱི་འབྲེལ་བ་ཡོད་པའི་མི་འབུམ་ལྷག་
སྒྲུབ་གྲྭ་འདིར་བགྲང་བྱ་ཉི་ཤུ་ལྷག་གི་རིང་རྫོགས་རིམ་སྦྱོར་བ་ཡན་ལག་དྲུག་
ཉམས་སུ་ལེན་པའི་ཆོས་ཚན་ཉེར་ལྔ་བྱུང་བ་དང་། དུས་འཁོར་ཡོངས་རྫོགས་
བསྐྱེད་རིམ་ལོ་གཅིག་དང་རྡོར་སེམས་སྒྲུབ་གྲྭ་སོགས་ཇོ་ནང་སྤྱི་མཐུན་ལྟར་
བཅད་རྒྱ་མང་བོ་བཞུགས་སྲོལ་བཟང་བོ་མ་ཉམས་པར་ཡོད། རྗེ་བླ་མ་གང་གི་
གསུང་མགུར་ཞལ་གདམས་མན་ངག་གི་སྐོར་མཁས་པས་བརྟགས་ན་དོན་ཟབ་
པ། བླུན་པོས་བརྟགས་ན་གོ་སླ་བ། གནད་བསྡུས་ལ་འཛིན་བདེ་བའི་མ་
བཅོས་ཐོལ་བྱུང་གི་གཉུག་མའི་རང་རྩལ་ནས་ཡི་གེའི་གཟིགས་རིས་སུ་ཕབ་པ་
ལྗགས་རྩོམ་གཅེས་བསྡུས་ནོར་བའི་ཕྲེང་བ་ཞེས་དེབ་གཉིས་བཞུགས་པ་མཁས་
པ་དང་དམ་པ་མང་བོས་བསྔགས་བརྗོད་ཆེ། གསུང་ལས་སྐྱེས་པའི་ཁོང་གི་
རྒྱལ་ཚབ་མཆོག་སྤྲུལ་མཁའ་ཁྱབ་དཔལ། བླ་མ་ཆོས་བསམ། མཁས་གྲུབ་རྒྱ་
མཚོ། བླ་མ་ཀུན་གྲོལ། མཐོང་གསལ། རྒྱ་བླ་ཐུབ་བསྟན་ཉི་མ་འམ་མེའི་སུའི།
རྒྱའི་བཙུན་མ་ཀུན་བཟང་ཆོས་ཀྱི་སྒྲོན་མ་འམ་ཧྥ་ཉན་སི་སོགས་ཀྱི་སྦྱོར་དྲུག་
64



གཞན་ལ་སྤེལ་བའི་སྒང་ཡིན། གཞན་ཆོས་སྒར་འདི་དང་ཉེ་བའི་སར་བཙུན་
མའི་སྒྲུབ་སྡེ་རྣལ་འབྱོར་ཡན་ལག་དྲུག་སྒོམ་པའི་རྣལ་འབྱོར་མ་བརྒྱ་ཉེ་བ་ཙམ་
ཡོད་ལ། འདིར་སྤྲུལ་མཁའ་ཁྱབ་དཔལ། སྤྲུལ་བཤད་སྒྲུབ་རྒྱ་མཚོ། བླ་མ་བློ་
དཔལ། བླ་མ་ཆོས་བསམ་སོགས་བཀའ་དྲིན་ཆེ། བཤད་སྒྲུབ་ཀྱི་བཞུགས་
གནས་དང་། ཚོགས་དུས་མཆོད་གཙོ་བོ་གཙང་གྲྭའི་སྔ་སྲོལ་བཅའ་ཡིག་གི་
དགོངས་པ་ལྟར་རོ། །
ནང་རིག་འགྱུར་མེད་འོད་གསལ་བདེ་ཆེན་སྐུ། །
མངོན་དུ་གྱུར་བའི་རྗེ་བཙུན་སྐལ་ལྡན་གྱི། །
སློབ་རྒྱུད་མཆེད་ལྕམ་ཕོ་མོས་ཟབ་མོའི་ལམ། །
ཉམས་སུ་བཞེས་པའི་ངེས་དོན་སྒྲུབ་བརྒྱུད་གླིང་། །
ཡུལ་བའི་ཨ་འཚོང་སྡེ།
གཙང་བའི་སྒྲུབ་པའི་ཆོས་གཞི་འདིའི་ལོ་རྒྱུས་ཀྱི་ངོ་བོ་ནི་བླ་མ་ཙ་མཆོག་
སོགས་ཀྱི་དུས་ནས་སྤྱི་སྲུང་དང་ཚོགས་ཁང་ཡོད་ལ། འཛམ་ངོས་བླ་མའི་ས་
ཟླའི་དུས་འཁོར་སྒྲུབ་མཆོད་ཐིག་རྡུལ་ཚོན་བཅས་གསར་འཛུགས་བྱས་པ་ད་ལྟ་
ཡང་མ་ཉམས་པའི་སྲོལ་ཡོད་དོ། ། ཨ་མགོན་བླ་མ་བསྟན་པ་གསལ་བྱེད་དང་།
བླ་མ་བློ་གྲོས་ཕུན་ཚོགས། བླ་མ་ཀུན་ལྡན་གྱིས་ལོ་ལྟར་བསྙུང་ཆེན་བཙུགས་
ནས་སྒྲུབ་པའི་རྒྱལ་མཚན་བསྒྲེངས། འདུལ་འཛིན་མཁས་པའི་དབང་ཕྱུག་ལྷ་
རྩེ་བླ་མ་བློ་གྲོས་རྒྱ་མཚོ་དང་། མཁས་པའི་དབང་བོ་བློ་གྲོས་གྲགས་པས་འཆད་
རྩོད་རྩོམ་གསུམ་བགྱིས་པའི་དུས། རིག་གསར་གྱིས་ཆོས་ལུགས་ལ་གཙེས་པའི་
སྐབས་རྗེ་བླ་མ་ངག་དབང་ཡོན་ཏན་བཟང་བོ་ཡབ་སྲས་རྣམ་གཉིས་ཀྱིས།
འཇིགས་པ་མེད་པའི་ཐུགས་བསྐྱེད། ཞུམ་པ་མེད་པའི་བརྩོན་འགྲུས། ལྷག་
65



བསམ་དཀར་བོའི་སྣང་བ་དང་། མཚུངས་པ་མེད་པའི་ཤེས་རབ་ལ་བརྟེན་ཏེ།
ལུས་དང་ལོངས་སྤྱོད་སྲོག་ལས་ཀྱང་ངེས་དོན་གྱི་བསྟན་པ་གཅེས་སྤྲས་མཛད་
པའི་འཕྲིན་ལས་ཀྱི་མཛད་རྗེས་ཕྱི་རབས་སུ་བསླངས་པའི་ཡུལ་ཁྱད་དུ་འཕགས་
པ་ཞིག་ཀྱང་ཡིན་ནོ། ། སྒྲུབ་མཆོད་ཁ་ཤས་མ་རྟོགས། བཤད་སྒྲུབ་སོགས་
བཞུགས་པའི་སྲོལ་འཛམ་ཐང་གཙང་བའི་གཟིམས་ཁང་ཡིན། བསྟན་པ་སྤེལ་
བའི་བསྟན་འཛིན་བྱོན་པ་འདི་གའོ། །
མཁས་གྲུབ་བར་མེད་བྱོན་པའི་ཡུལ་བའི་སར། །
ལུང་རིགས་གཏེར་མཛོད་རྗེ་བཙུན་ཡབ་སྲས་ཀྱིས། །
འཆད་རྩོད་རྩོམ་པས་དུས་ཀྱི་གཉེན་ཕྲེང་གི །
དཀའ་བའི་གནས་སུ་ཐུགས་སྟོབས་དཔུང་གིས་བརྒལ། །
ས་དམར་དཔལ་རྩེ་སྡེ།
ཟབ་གསང་དུས་ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་སྒོམ་
པས་སྟོང་གཟུགས་ཕྱག་རྒྱ་ཆེན་མོ་དགྱེས་དགུར་རོལ་བའི་བསྟི་གནས་འདི་ནི།
ཐོག་མར་ཕྱག་འདེབས་མཛད་མཁན་རྡོའི་ཚ་ཚ་བླ་མ་ཞེས་པས་རབ་བྱུང་བཅུ་
བའི་ནང་དུ་རི་ཁྲོད་བཟུང་བ་དང་མཆོད་རྟེན་གསུམ་བཞེངས་ནས་ངེས་དོན་གྱི་
བསྟན་པ་དར་བའི་དབུ་འཛིན་པ་ཡིན་ནོ། ། དེ་ནས་བར་སྐབས་ཤིག་ནས་
གཙང་བ་དགེ་སློང་གི་སློབ་མ་གསའ་སྐོར་བླ་མ་ཐོགས་མེད་ཀྱིས་བསྐྱངས་ནས་
ཐུན་མིན་དཔལ་ལྡན་ཇོ་ནང་བའི་གསང་ཆེན་རྡོ་རྗེ་ཐེག་པའི་ཉེ་ལམ་ཉམས་ལེན་
གྱི་རིམ་པ་དང་། རྙིང་ཆོས་འཆད་ཉན་དང་ཉམས་ལེན་གྱི་མཐིལ་དུ་མཛད་པ་
ཡིན་ནོ། །
དེ་ནས་ས་དམར་བླ་མ་ཀུན་དགའ་ལུང་རྟོགས་བྱོན་ནས། མངོན་
66



རྟོགས་ཀྱི་དབང་ཕྱུག གཙང་བའི་རྡོ་རྗེ་སློབ་དཔོན་ངག་དབང་ཆོས་འཕགས་
རྒྱ་མཚོ་བླ་མར་བསྟེན། བསྐྱེད་རྫོགས་ལམ་རིམ་གྱི་ངོ་བོ་མངོན་གྱུར་བྱས།
བསྟན་པའི་གནས་གཞི་འདུ་ཁང་གསར་བཞེངས་དང་། སྒྲུབ་ཁང་དུ་ལོ་གསུམ་
ཕྱོགས་གསུམ་སྦྱོར་དྲུག་དང་། ལོ་གཅིག་ཅན་གྱི་སྦྱོར་དྲུག་གསར་འཛུགས་
མཛད་དོ། ། རྟ་མགྲིན། ཕུར་བ། འབྱུང་འདུལ་འཇིགས་བྱེད་འབྲུ་ནོན།
འཇིགས་བྱེད་སྙན་བརྒྱུད་མི་འཁྲུགས་པ། དུས་འཁོར་ལྷ་དགུ། གཅོད་
མཚམས་ཞག་བརྒྱ་སོགས་ལོ་བསྟར་བཞུགས་པའི་སྲོལ་ག་ཡོད་དོ། ། ད་ལྟ་ཡང་
ལོ་བཅོ་ལྔ་སྦྱོར་དྲུག་སྒོམ་པའི་རྣལ་འབྱོར་བ་མང་བོ་ཡོད་དོ། དགོན་འདིར་
སྔོན་ནས་ད་ལྟའི་བར་སྐྱེས་ཆེན་མང་བོ་བྱོན་ཡོད་ན་ཡང་ཡོངས་གྲགས་ཀྱི་བླ་མ་
གཙོ་བོ་རྣམས་ནི། ས་དམར་བླ་མ་ཀུན་དགའ་སྙན་གྲགས་རྒྱ་མཚོ། མཁྱེན་
རབ་ཀྱི་དབང་ཕྱུག་ཀུན་དགའ་ངག་དཔལ་རྒྱ་མཚོ། གསང་ཆེན་མན་ངག་
མངའ་བ་བླ་མ་དོན་ལྡན། གནས་ལུགས་ཀྱི་རང་ཞལ་མཇལ་བ་འོད་དཔག་
མེད་བླ་མ། བསྙུང་གནས་བླ་མ་རིན་ཆེན་དར་རྒྱས། སྐྱེ་དགུའི་འགྲོ་འདྲེན་
དམ་པ་བླ་མ་རང་གསལ། ས་དམར་སྒོམ་ཆེན་བླ་མ་དེ་ཉིད་དཔལ། རྟོགས་
པའི་དབང་ཕྱུག་ཆེན་པོ་བླ་མ་སྐལ་ལྡན། བཀའ་དྲིན་གཞལ་མཐའ་བྲལ་བ་བླ་
མ་རིན་ཆེན་བརྩོན་འགྲུས། ད་ལྟའི་སྐྱབས་རྗེ་དམ་པ་བླ་མ་རྐང་གསལ་བར་
རིམ་པར་བྱོན་ནས་ཇོ་ནང་རང་ལུགས་ཀྱི་མཐོང་བ་དོན་རྒྱུད་ཀྱི་ཉམས་ལེན་བར་
མ་ཆད་པའི་གངྒའི་རྒྱུན་ལ། དམ་སེལ་རྙོག་ཆུས་མ་བསླད་པའི་མན་ངག་ཁྱད་
དུ་འཕགས་པ་བཞུགས། གཙང་གྲྭའི་འགྲིག་ཞབས་ལས་མི་འདའ་བའི་སྲོལ་
བཟང་གནའ་ནས་ད་བར་ཡིན་ལ། འཛིན་སྐྱོངས་ཀྱི་གཙོ་བོ་བླ་མ་རྐང་གསལ་
དང་། བླ་མ་བཟང་བོ་དགའ་བ་སོགས་ཀྱིས་བྱ་བ་ལས་ཀྱི་འཁོར་ལོ་འདུ་ཁང་
ཆེན་མོ་སྒྲུབ་ཁང་གྲྭ་ཁང་ཐུགས་རྟེན་མཐོང་གྲོལ་ཆེན་མོ་སོགས་རྟེན་བཞེངས་སྣ་



ཚོགས། སྤོང་བ་བསམ་གཏན་གྱི་འཁོར་ལོ་སོགས་གོང་འཕེལ་གྱི་རྣམ་པ་གཟི་
འོད་འབར་བའི་འོད་སྟོང་འཕྲོ་བཞིན་བཞུགས་སོ། །
སྤོང་བ་བསམ་གཏན་ལས་ཀྱི་འཁོར་ལོ་ལ། །
བྱ་བ་ལས་ཀྱི་རླུང་གི་གྲོགས་སུ་ཁུག །
ཚོགས་གཉིས་བསོད་ནམས་བསགས་པའི་ཞིང་ས་དེར། །
ངེས་དོན་བསྟན་པའི་འཕེལ་ཁ་བླ་ན་མཐོ། །
བཀྲ་ཤིས་ཆོས་ཐང་ནོར་བུའི་གླིང་།
ཇོ་ནང་བའི་ཆོས་སྡེ་ཆེན་པོ་བླ་མ་གཙང་བའི་བཤད་སྒྲུབ་ཀྱི་ཡན་ལག་ཏུ་
གྱུར་བ་འདི་ཕྱག་འདེབས་མཛད་པ་པོ་ནི། གཙང་ཆེན་སྐུ་ཕྲེང་གསུམ་པའི་
དངོས་སློབ་རྟོགས་པའི་དབང་ཕྱུག་ཆེན་པོ་ངག་དབང་བསྟན་པ་གསལ་བྱེད་
ཡིན་ལ། རླབས་ཆེན་བསྟན་འགྲོའི་མཛད་རྗེས་ཇོ་ནང་ཆོས་འབྱུང་དུ་གསལ་
བས་ཁོང་ནི་དགོན་འདིའི་གདན་རབས་དང་པོ་ཡིན། གདན་རབས་གཉིས་པ།
ལྷ་བཟོ་བླ་མ་འམ་ངག་དབང་ཆོས་འཛིན་ཡིན་ལ། དམ་པ་འདི་ནི་དུས་འཁོར་
གྱི་བསྐྱེད་རྫོགས་ལ་ནང་བྱན་ཆུད་པའི་བསམ་གྱིས་མི་ཁྱབ་པའི་རྣལ་འབྱོར་བ་
ཞིག་ཡིན་པས་སྐུ་ཚེ་སྨད་དུ་བཤང་གཅིའི་རྒྱུན་ཆད། སྤུར་གཞུག་སྐབས་སུ་
དུས་འཁོར་ཡབ་ཡུམ་སྐུ་དངོས་སུ་གྱུར་བའི་རྟེན་འབྲེལ་བཞིན་གདུང་རུས་ཆེ་
ཆུང་གཉིས་དངོས་སུ་ཡོད། མཁས་དབང་འབའ་མདའ་བའི་ཐུན་མོང་མ་ཡིན་
པའི་བླ་མ་ཡང་ཡིན་གང་གི་གསང་གསུམ་གྱི་འཕྲིན་ལས་རྣམ་ཐར་དུ་གསལ།
གསུམ་པ། སྔགས་པ་བླ་མ་མཉམ་ཉིད་ལགས་ཀྱི་མཛད་རྣམ་ཆོས་འབྱུང་དུ་
གསལ། བཞི་བ། མཁས་དབང་ཆེན་པོ་ངག་དབང་ཚོགས་གཉིས་རྒྱ་མཚོ་ཡིན་
ལ། དམ་པ་འདིའི་ཐུབ་བསྟན་དགེ་ལེགས་རྒྱ་མཚོ་གུས་པས་བསྟེན་ནས་མཁས་
68



པའི་གོ་འཕང་བདག་གིར་བཞེས་པ་ཡིན། གསུང་པོད་བཅུ་གཉིས་ད་ལྟ་
བཞུགས། ལྔ་པ། ངག་དབང་བསོད་ནམས་བཟང་བོས་ལེགས་པར་བསྐྱངས་
པ་ཡིན་ནོ། ། དྲུག་པ། རྟོགས་པའི་དབང་ཕྱུག་བླ་མ་བསྟན་འཛིན་དཔལ་
ཡིན། བདུནཔ། གཞུང་བརྒྱ་སྨྲ་བའི་དབང་པོ་བློ་གྲོས་ཚུལ་ཁྲིམས་ཚང་བྱོན།
བརྒྱད་པ། འགྲོ་བའི་སྤྱི་དཔལ་ཆེན་པོ་བླ་མ་རིན་དཔལ་གྱིས་བསྐྱངས། དགུ་
བ། ལྔ་རིག་སྨྲ་བར་སྤོབས་པ་མཐོ་བའི་༧མཁན་ཆེན་ཆོས་ཀྱི་རྒྱལ་བོ་བློ་བཟང་
འཕྲིན་ལས་ནི་གངས་ཅན་གྱི་བསྟན་པ་ཡང་དར་སྐབས་སུ། མར་མེ་སྣུམ་ཟད་
ཀྱི་བསྟན་པ་བཤད་སྒྲུབ་གཉིས་ཀྱིས་འཁོར་ལོ་རྒྱ་ཆེར་བསྐོར་བའི་སྙན་པའི་
གྲགས་པ་དང་མཛད་རྗེས་ཀྱི་རི་མོ་ནམ་ཡང་བསུབ་ཏུ་མེད་པའི་ལོ་རྒྱུས་ཀྱི་རྡོ་
རིང་བསླང་བ་ཇི་སྲིད་དུ་འགྱེལ་བ་མེད་པ་དང་དེ་སྲིད་དུ་བཀའ་དྲིན་བསམ་
དགོས། དམ་པ་འདི་ཉིད་ནི་བཤད་གྲྭ་ལྔ་རིག་གླིང་དང་། སྒྲུབ་གྲྭ་གཉིས་ཆར་
མཁན་སློབ་གཅིག་ལྕོགས་མཛད་ནས་དུས་འཁོར་དབང་ཆེན་སོགས་དབང་ལུང་
མན་ངག་གི་གསང་སྒོ་ཕྱེས་པ་མ་ཟད་ཡར་ ཐང་དགོན་གྱི་བཤད་གྲྭ་གསར་
འཛུགས་དང་སྒྲུབ་གྲྭ་ཆད་ཉེ་སླར་མཐུད་བྱས་པས་མཁན་སློབ་གཉིས་ཀ་ཡིན་
ནོ། ། གཞན་ཡང་གླིང་འབུད་དགོན། མགར་བྲག་དཀར་དགོན། གདུང་
སྐོར་དགོན། གཙང་སྐོར་གོང་འོག་གཉིས་ཀྱི་དགོན་པ། ལུང་སྐྱ་དགོན་པ།
དགོན་པ་ལ་ཁ། འཛམ་ཐང་གཙང་བ་དགོན། ཆོས་རྗེ་དགོན། བསྭེ་དགོན།
འབྲོག་དགེ་དགོན་སོགས་དང་། བོན་པོ་སྣང་ཞིག་དགོན། རྙིང་མ་བའི་
དགོན་འཛིསྨད་སྤང་ཐོག་དགོན། ཝ་བན་དགོན། བཀའ་བརྒྱུད་པ་གཡུ་ཐོག་
དགོན་གྱི་ གཞོན་ སྐྱེས་མང་བོ་ སྐྱེད་སྲིང་བྱས་ པས་ རྡོ་ རྗེ་ སློབ་ དཔོན་ དང་།
མཁན་པོ་ཤེས་ཡོན་པ་བརྒྱ་ཕྲག་ཙམ་བྱུང་བས་ད་ལྟ་རྒྱལ་བའི་བསྟན་པ་ཕྱོགས་
ཀུན་ནས་མཛད་རྗེས་མི་དམན་པ་བྱས་པ་འདི་ནི་ཁོང་གི་བཀའ་དྲིན་ཡིན་



ནོ། ། ད་ལྟ་ཡང་རྒྱལ་ཚབ་མཁན་པོ་དཀོན་མཆོག་ཚུལ་ཁྲིམས། མཁན་པོ་
སྣང་བ་དཔལ། གཉིས་ཀྱིས་བཀའ་པོད་ལྔའི་འཆད་ཉན་བྱས་པའི་འབྲས་
རྟགས་སུ་མཁན་གསར་བཅུ་གསུམ་སྡེབ་གཅིག་ཁྲི་འདོན་བྱས་པ་གཟུར་གནས་
མགུ་བར་བྱེད་པའི་མཛད་པ་ཤིན་ཏུ་རྒྱས་བཞིན་པ་དང་། བོད་གངས་ཅན་གྱི་
རིག་གནས་ཆེ་བ་ལྔ་དང་། ཆུང་བ་ལྔ་དར་སྤེལ་གྱི་ལས་རིམ་སྐུལ་འདེད་ཀྱིས་
སློབ་སྦྱོང་རྡོ་རུས་ཐུག་པར་མཛད་ནས་བཞུགས་པ་ཕ་བླ་མའི་དགྱེས་ཞལ་ཟིན་
པའི་མཛད་འཕྲིན་ཀྱི་ཐུགས་ཀྱི་དགོངས་པ་སྐྱོང་བཞིན་པའོ། ། སྒྲུབ་གྲྭ་བའི་རྡོ་
རྗེ་སློབ་དཔོན་བླ་མ་བསྟན་པ་དར་རྒྱས་དང་། བླ་མ་སྣང་སྟོང་གིས་ཇོ་ནང་བའི་
དུས་འཁོར་གྱི་བསྐྱེད་རྫོགས་ལ་དབང་འབྱོར་པའི་རྣལ་འབྱོར་བ་རྣམས་བྱིན་
རླབས་དོན་བརྒྱུད་ཀྱི་མན་ངག་བསྩལ་བས་སློབ་མ་མང་བོ་ཡོད། ཡིག་བརྒྱའི་
སྒྲུབ་གྲྭ་རྟ་མགྲིན་ཕུར་བ་སོགས་བཅད་རྒྱ་མང་པོ་བཞུགས་སྲོལ་འདུག འདུ་
ཁང་དང་། བཤད་གྲྭ་ཁང་། སྒྲུབ་ཁང་། དུས་འཁོར་བློའི་བསླངས་ཁང་
བཅས་སུ་སྐུ་གསུང་ཐུགས་རྟེན་མང་པོ་བཞུགས་སོ། ། སྒྲུབ་མཆོད་ཁ་ཤས་ཡོད་
དོ། ། དུས་མཆོད་སོགས་གཙང་གྲྭའི་སྒྲིག་གཞི་ལས་མི་འདའ་བའི་སྲོལ་བཟང་
གནའནས་ད་བར་ཡིན་པ་སོགས་རྒྱས་པར་ཤེས་པར་འདོད་ན་ཆོས་སྡེ་འདིའི་
གདན་རབས་སུ་སྤྱན་དཀྱུས་གཡོ་བར་ཞུ།
ཆོས་ཀྱི་སྒོ་མོ་གདེང་བའི་ནེའུ་གསེང་ཐང་། །
བཤད་པའི་བསྟན་པ་རྒྱས་པ་སྲུང་མའི་སྒྲུབ། །
ནོར་བདུན་འཕགས་པའི་ཕ་ནོར་རྙེད་པའི་བུའི། །
གླིང་ག་འདི་ནས་གཏན་བདེའི་འདུན་མ་འཚོལ། །



བྱ་ཡུར་ཛམ་ལྷའི་ཆོས་སྡེ།
དེ་ཡང་བླ་མ་གཙང་བའི་ཡན་ལག་ཏུ་གྱུར་བ་འདིར་བྱ་ཡུར་དགོན་པ་
ཞེས་ཡོངས་གྲགས་སུ་ཁྱབ་པ་འདིའི་ཐོག་མ་ནི། ཞོ་ཆགས་ཀྱི་རུ་མ་ལྟ་བུ་འབོ་
འབྲི་དགོན་པ་ཡིན་ལ། དེ་ནི་རབ་བྱུང་བཅུ་གསུམ་པའི་ཤིང་ཕོ་འབྲུག་གི་ལོ་སྤྱི་
ལོ་༡༧༨༤ལོར་ཆོས་གཞི་འདི་བྱུང་བར་སེམས། གདན་རབས་དང་པོ། རྒྱ་
སྒོའི་བླ་མ་ཀུན་དགའ་ཆོས་འབྱོར་ཞེས་པས་ཕྱག་འདེབས་བགྱིས་པ་ཡིན། དམ་
པ་འདིའི་རིང་ངེས་གསང་གི་སྒྲུབ་བརྒྱུད་ཀྱི་བསྟན་པ་ཡུལ་ཕྱོགས་དེར་དར་བའི་
དབུ་ཚུགས་པ་ཡིན་ནོ། ། ཕྱིས་སུ་རྐྱེན་འགའ་ཞིག་གིས་དགོན་པ་རྗེབ་ཏུ་ད་
ལྟའི་བྱ་ཡུར་དགོན་འདི་སྤོར་མཁན་ནི། གདན་རབས་གཉིས་པ། གཤིན་རྗེའི་
སྤྲུལ་བ་རྟོགས་པའི་དབང་ཕྱུག་ཆེན་པོ་བླ་མ་ཚུལ་ཁྲིམས་རྒྱ་མཚོ་ལོ་ཚིགས་གསལ་
བོ་མེད་ཀྱང་དུས་རབས་བཅོ་བརྒྱད་པའི་དུས་དཀྱིལ་ཡས་མས་སུ་ཕྱག་བཏབ་པ་
འདྲ། གསུམ་པ། རིམ་གཉིས་ཀྱི་རྣལ་འབྱོར་བ་བསྟན་སྐྱོང་གིས་ཇོ་ནང་བའི་
ཉམས་ལེན་ཕྱག་སྲོལ་མ་ཉམས་པར་འཛིན་སྐྱོང་བྱས། བཞི་བ་ས་སྐྱའི་ཆོས་
རྒྱལ་འཕགས་པའི་རྣམ་སྤྲུལ་འཛོང་བོ་སྐྱབས་མགོན་ངག་དབང་མཚན་བཟང་
གིས་ཡུན་རིང་བསྐྱངས། དུས་འཁོར་གྱི་རིམ་གཉིས་ཀྱི་རྣལ་འབྱོར་བ་རང་དང་
མཉམ་པའི་སློབ་མ་རྣམས་ནི། བྱ་བཏང་ཀུན་སྤངས་པ་ཁྲ་བླ་མ་རིག་རྡོར། བླ་
མ་རིན་ཆེན་བཟང་། བླ་མ་བསྟན་འཛིན་དཔལ། རིག་འཛིན་རྒྱ་མཚོ། ཆོས་
བློའི་དཀོན་ལྡན། ཆོས་ཀུན་དཔལ། འོད་ཟེར་བཟང་། མཚན་ལྡན། བླ་མ་
གཞན་ཕན། ཤེར་བརྩོན། དཀོན་མཆོག་སོགས་གསར་རྙིང་རིས་མེད་ཀྱི་བུ་
སློབ་མང་པོ་ཇོ་ནང་བའི་ཉམས་ལེན་ཟབ་མོས་ཐུགས་རྒྱུད་བསྐྱེད་སྲིང་བྱས་པས།
71



རླུང་སེམས་ལ་རང་དབང་ཐོབ་པའི་རི་ཁྲོད་ཀྱི་གདན་ས་འཛིན་པའི་ཚེ་ལུས་སྒྲུབ་
པ་མཐར་ཕྱིན་པ་ཤིན་ཏུ་མང་། གདན་རབས་ལྔ་བ་ངག་དབང་བསྟན་པ་རབ་
རྒྱསཀྱིས་ལྷ་བཟོ་བླ་མ་ངག་དབང་ཆོས་འཛིན་རྒྱ་མཚོ་བཤེས་གཉེན་དུ་བསྟེན་
ནས་བསལ་བཞག་བྲལ་བའི་ཆོས་ཉིད་ཀྱི་གནས་ལུགས་མངོན་སུམ་དུ་མཇལ།
བུ་སློབ་ཀྱི་གཙོ་བོ། སྨྲ་བའི་དབང་ཕྱུག་བློ་བཟང་འཕྲིན་ལས། རང་གི་རིགས་
བརྒྱའི་ཁྱབ་བདག་ཆེན་པོ་ངག་དབང་བཤད་སྒྲུབ་དཔལ། མཁས་གྲུབ་དཔལ།
བླ་མ་ངག་བློའི། ཆོས་མཛོད། སྔ་འགྱུར་རྙིང་མའི་བསྟན་པའི་མཛེས་རྒྱན་
ཆེན་པོ་རྡོ་གྲུབ་ཆེན་གྱི་སྤྲུལ་སྐུ་ཐུབ་པ་དང་རིག་ལོ། བསྙུང་གནས་བླ་མ་རིན་
ཆེན་དར་རྒྱས་སོགས་སས་མི་ཐེག་པའི་སྐྱེས་ཆེན་མང་པོ་ཁོང་གི་སློབ་མ་ཡོད་
དོ། ། གདན་རབས་དྲུག་པ་ཐང་སྟོང་རྒྱལ་བོའི་སྤྲུལ་བ་ངག་དབང་གསལ་
བཟང་། བདུན་པ་ཀུན་དགའ་བོའི་སྤྲུལ་བ་གྲགས་པ་ངག་དབང་མཚན་ལྡན་
གྱིས་སྦྱོར་དྲུག་ཉམས་བཞེས་མཛད་པའི་སློབ་མ་བརྒྱ་ལྷག་བསྐྱངས། གདན་
རབས་བརྒྱད་པ་གསང་ཆེན་རྡོ་རྗེ་ཐེག་པའི་བསྟན་པ་གསལ་བར་བྱེད་པ། ཁྲ་
བླ་རིག་རྡོར་བགྲང་བྱ་སུམ་ཅུ་ལྷག་མཚོ་སྙིང་། བྲག་དཀར་སྤྲེལ་རྫོང་། རྨ་ཆེན།
རྐྱེ་མའི་གནས་མདུན། སྒེའི་ཁྲོག་སྒྲ། སོགས་གནས་ངེས་མེད་དུ་བྱ་བཏང་
ཀུན་སྤངས་པ་བྱས་ནས་ཟབ་གསང་རྡོ་རྗེ་ཐེག་པའི་མཛོད་ལ་མངའ་བརྙེས་པར་
བྱས། སློབ་མ་ཡང་ད་ལྟ་མང་པོ་བཞུགས། དགུ་བ་མགོན་པོའི་ཞལ་གཟིགས་
པ་རྟོགས་ལྡན་མཁས་གྲུབ་དཔལ། བཅུ་བ་ཁྱད་དུ་འཕགས་པའི་དུས་འཁོར་གྱི་
རྣལ་འབྱོར་བ་ངག་དབང་བློ་གྲོས་བཟང་བོས་རིམ་གཉིས་ཀྱི་ལམ་ལ་སྦྱངས་པ་
གནད་སྨིན་བྱས། གཙང་བའི་ས་ཟླའི་ཁྲི་བ་ཐེངས་གསུམ་བྱོན། དཀྱིལ་འཁོར་
གྱི་བདེ་ཆེན་འཁོར་ལོའི་སྟེང་ཐུན་མོང་གི་ངོར་མཐོང་བའི་མེ་ཏོག དཀྱིལ་
འཁོར་གྱི་ཕྱོགས་མདོག་ཏུ་རི་མོ་སྣ་ཚོགས་བྱུང་། སྤུར་གཞུག་སྐབས་སུ་རྟགས་
12



སྣ་ཚོགས། གདུང་རུས་ཆ་ཆུང་གཉིས་ཡོད་པ་ད་ལྟ་ཡང་མཇལ་མཁན་ཡོད་
དོ། ། བཅུ་གཅིག་པ་ཕུར་བའི་རྣལ་འབྱོར་བ་ངག་དབང་ཆོས་མཛོད་རྒྱ་མཚོ།
བཅུ་གཉིས་པ་ད་ལྟ་བསྟན་འགྲོའི་དཔལ་མགོན་མཐོང་གསལ་རྒྱ་མཚོ་སྐུ་འཚོ་
ཞིང་བཞུགས་སོ། ། དགོན་གཞི་འདིར་འདུ་ཁང་། སྒྲུབ་ཁང་། དུས་འཁོར་
བློས་བསླངས། གྲྭ་ཁང་བཅས་སྐུ་གསུང་ཐུགས་རྟེན་བྱིན་ཅན་མང་བོ་བཞུགས།
ཆོས་ཁྲིད་ལ་ལམ་རིམ་བློ་སྦྱོང་། དུས་འཁོར་གྱི་བསྐྱེད་རྫོགས་སྣ་ཚོགས་ཀྱི་ཁྲིད་
དང་། སྦྱོར་དྲུག་ནེ་གུ་ཆོས་དྲུག་སོགས་སྒྲུབ་གྲྭའི་སྐོར་བཞུགས་པའི་སྲོལ་ཤིན་
ཏུ་མང་། སྒྲུབ་མཆོད་ཇོ་ནང་སྤྱི་མཚུངས་ལྟར་མང་བོ་ཡོད་དོ། ད་ལྟའི་གཙོ་
སྐྱོང་བ་རྡོ་རྗེ་སློབ་དཔོན་མཐོང་གསལ། འཇམ་དབྱངས། བདེ་སྟོང་། རིག་
དཔལ། སྙན་གྲགས་བཟང་། སྟོང་ཉིད་བཟང་། ཐུབ་བསྟན་འོད་ཟེར་
སོགས་ཡོད་དོ། ། རྩ་བའི་གདན་ས་ནི་འཛམ་ཐང་གཙང་བ་དགོན་ཡིན་ནོ། །
རིམ་གཉིས་ལམ་ལ་དབང་འབྱོར་ཟབ་མོའི་དོན། །
སྒྲུབ་ལ་རྩེ་གཅིག་གཞོལ་བའི་སྒོམ་ཆེན་པ། ། །
བྱ་བཏང་རི་ལ་བཞུགས་པའི་རྣལ་འབྱོར་བ། །
སྡེ་འདིར་བྱོན་པའི་གཏམ་བཟང་རིང་ནས་ཐོས། །
འཛི་སྲིབ་བཀྲ་ཤིས་ཆོས་སྡེ།
གཙང་བའི་ཡན་ལག་ཏུ་གྱུར་བའི་ཆོས་སྡེ་འདི་ནི་རབ་བྱུང་བཅུ་གསུམ་
པའི་དཀྱིལ་ཙམ་ནས། གཙང་བ་ངག་དབང་བློ་གྲོས་རྣམ་རྒྱལ་གྱི་དངོས་སློབ་
རྟོགས་པའི་དབང་ཕྱུག་བདག་ཉིད་བླ་མ་ཉི་མ་དཔལ་གྱིས་ཕྱག་འདེབས་བགྱིས།
གཙང་བའི་སྒྲུབ་བརྒྱུད་ཀྱི་གདན་རབས་སོ་བརྒྱད་པ་ངག་དབང་ཆོས་འཕགས་
རྒྱ་མཚོས་དུས་འཁོར་གྱི་སྦྱོར་དྲུག་གསར་འཛུགས་མཛད། གསུམ་པ་ཡོངས་ཀྱི་



དགེ་བའི་བཤེས་གཉེན་ཐུབ་བསྟན་དགེ་ལེགས་རྒྱ་མཚོ་ཡུན་རིང་བཞུགས་པའི་
དགོན་པ་ཡིན་པར་ གསུངས། བཞི་པ་ངག་དབང་ཆོས་འབྱོར་རྒྱ་མཚོས་
བསྐྱངས་པའི་སློབ་མ་མང་བོ་བྱུང་། ལྔ་བ་འབའ་མདའ་བའི་སྐུ་མཆེད་བླ་མ་ཟླ་
བས་སྦྱོར་དྲུག་གི་བསྟན་པ་དར་བར་བྱས། དྲུག་པ་མཁས་པ་དང་ཉམས་ལེན་
ནང་བྱན་ཆུད་པ་བླ་མ་རིན་བཟང་གིས། ངག་དབང་ཚོགས་གཉིས་རྒྱ་མཚོ་
དང་། ཁྱི་ལོ་མའི་བླ་མ་རྩ་བའི་ཡོངས་འཛིན་དུ་བསྟེན་ནས་ཐོས་བསམ་སྒོམ་
གསུམ་བྱས། ད་ལྟ་ཤུལ་བཞག་གི་གསུང་ཆོས་སེམས་ཁྲིད། ཞལ་གདམས་
སོགས་པོད་གཅིག་ཤིང་དཔར་བཅས་བཞུགས། བདུན་པ་འབའ་མདའ་བའི་
དབོན་པོ་ཕུན་ཚོགས་ཀྱིས་ཡུན་རིང་བསྐྱངས། དུས་འཁོར་ལྷན་སྐྱེས་ཀྱི་ཆོ་ག་
རྒྱས་པ་ཞིག་དང༌། ཁྲིད་ཡིག་སྣ་ཚོགས་པོད་གཅིག་གསུང་ཆོས་ཡོད་དོ། །
བརྒྱད་པ་བླ་མ་ཀུན་དགའ་བཟང་གིས་སྦྱོར་དྲུག་སོགས་ཉམས་ལེན་སྣ་ཚོགས་
ཁྲིད་ནས་བདག་སྐྱོང་ལེགས་པར་བགྱིས། ད་ལྟ་ཡང་འདུ་ཁང་གསར་བཞེངས་
དང་། གྲྭ་ཁང་། རྟེན་ཁང་ལས་རིམ་གྱི་ཐུགས་འདུན་དང་། ངེས་དོན་
བསྟན་པའི་སྲོག་རྩ་ལུང་རྟོགས་ཀྱི་འཆད་ཉན་སྒོམ་སྒྲུབ་སོགས་ཉམས་པ་སླར་
གསོ་དང་མི་ཉམས་གོང་འཕེལ་གྱི་བང་རྩལ་འགྲན་བཞིན། ཚོགས་དུས་མཆོད་
སྔ་སྲོལ་བཟང་པོའི་དཔལ་ཡོན་གྱི་རྣམ་པ་རྒྱས་འདུག་གོ། ། བཤད་སྒྲུབ་ཀྱི་གྲྭ་
ས་བཞུགས་སྲོལ་ནི་གཙང་བའི་གཟིམས་ཁང་ཡིན་ལ།
མ་ཐོས་ཐོས་པར་རྟག་པར་བརྩོན་པ་གཅིག །
ཐོས་པ་རྒྱུད་ལ་སྦྱོར་བའི་ཉམས་ལེན་གཉིས། །
གཅིག་ཏུ་སྦྲེལ་བའི་བཤད་སྒྲུབ་བསྟན་པ་འདི། །
ཆོས་སྡེ་འདི་ཡི་གོང་མའི་ཕྱག་བཞེས་ཡིན། །



ཀ་ཐོག་དར་ཐང་ཆོས་སྡེ།
ངེས་དོན་དར་ཐང་བཤད་སྒྲུབ་ཆོས་འཁོར་གླིང་ནི་གཉུག་མར་གནས་
པའི་ཡུལ་སྐྱོང་གི་ལྷ་མོ་རྒྱལ་མོ་ཞེས་པའི་ས་ཕྱོགས་དེར། དང་པོ་གཙང་བ་དགེ་
སློང་གི་སློབ་མ་ངག་དབང་ཤེས་རབ་རྒྱ་མཚོས་དུས་རབས་བཅོ་བརྒྱད་པའི་སྟོད་
དགོན་གནས་འདི་ཕྱག་འདེབས་མཛད། དམ་པ་འདི་ནི་རྫོགས་རིམ་གྱི་རྣལ་
འབྱོར་བ་ཆེན་པོ་ཞིག་ཡིན་པས་གཟིམས་ཁང་ཐུན་པ་རྣམས་ཀྱིས་རྟོགས་འབུལ་
ཞུ་སའི་བླ་མ་ཞིག་ཀྱང་ཡིན། གཉིས་པ་མཁར་བླ་མ་རིགས་བཟང་ཞེས་པ་
བསྐྱེད་རིམ་ལ་དབང་འབྱོར་བ་ཞིག་ཀྱང་བྱོན། ཀ་ཐོག་བླ་མ་མཚན་བཟང་
ཞེས་པ་གྲུབ་ཐོབ་ཀྱི་གྲགས་པ་ཆེ་བ་འདིས་ཐུགས་ཆེན་ལྕགས་ཟམ་ཞིག་གསོ་བྱས་
པས་མཛད་འཕྲིན་ཆེ། བཞི་བ་བླ་མ་བློ་ལྡན་གྱིས་དར་ལུང་རི་ཁྲོད་ད་ལྟའི་ལྷ་མོ་
རྒྱལ་མོ་ཞེས་པའི་རི་འདབས་ཀ་ཐོག་ཐང་དུ་སྤོར་བ་ཡིན་ནོ། ། ལྔ་བ། ཀ་ཐོག་
བླ་མ་རབ་གསལ་ཞེས་པ་གཙང་བའི་བླ་འཚབ་མངོན་ཤེས་ཅན་ཞིག་ཡིན།
དྲུག་པ་བླ་མ་རིན་བཟང་གིས་བཅོས་བསྒྱུར་གྱི་དཀའ་སྡུག་ལ་མ་འཛེམ་པར་ཇོ་
ནང་ཉམས་ལེན་བདུད་རྩིས་བུ་སློབ་མང་པོ་བསྐྱངས། བདུན་པ་མཁས་དབང་
ཆེན་པོ་ཀ་ཐོག་བླ་མ་ཐེག་མཆོག་ནི། ཁྱུང་ཁྲའི་བསྐྱེད་རིམ་ལ་རང་དབང་ལྡན་
པའི་རྣལ་འབྱོར་བ་ཞིག་ཀྱང་ཡིན། སྐུ་ཚེ་ཧྲིལ་བོ་བྱ་ཉུང་དོན་ལ་གནས་པའི་
བསྟན་པའི་མཛེས་རྒྱན་དེའི་གསུང་ལས་སྐྱེས་པའི་སློབ་མ། གཙང་བའི་མཁན་
པོ་འོད་རབ་དང་། ཀ་ཐོག་བླ་མ་ཚོགས་གཉིས། རྡོ་སྟོད་བླ་མ་འཇམ་ཟེར་
སོགས་སློབ་མ་མང་པོ་བྱོན། གསུང་ཆོས་ཇོ་ནང་རང་ལུགས་གཙོ་བོར་གྱུར་
བའི་མཐར་ཐུག་གི་དོན་དབུ་མའི་གཞུང་ལུགས་དང་། ཉམས་ལེན་དམིགས་
ཁྲིད་ཀྱི་སྐོར། རྣམ་ཐར་ལོ་རྒྱུས་ཀྱི་སྐོར། ཞལ་གདམས་མན་ངག་གི་སྐོར་
75



སོགས་རྗོད་བྱེད་ཀྱི་ཚིག་སྙན་ལ་གསལ་བ། དབང་པོ་གསུམ་དང་འཚམས་པས་
དོན་གྱི་གོ་བ་གཏེར་པའི་བཀའ་རྩོམ་པོད་བཞི་འགྲོ་བའི་བསོད་ནམས་ཀྱི་བགོ་
སྐལ་དུ་བཞག་ཡོད་དོ། ། དགོན་འདིའི་བཤད་སྒྲུབ་ཀྱི་གྲྭ་ས་བཞུགས་ཡུལ་
གཙང་བ་དགོན་ཆེན་ཡིན་ལ། སྔ་མོ་ནས་བཅད་རྒྱ་བཞུགས་པའི་སྲོལ་དང་།
དུས་འཁོར་སྒྲུབ་མཆོད་ཁ་ཤས་མ་ཉམས་པར་ཡོད། དེང་སྐབས་སུ་མཁན་འོད་
རབ་དང་། ཚོགས་གཉིས། མཆོག་སྒྲུབ་སོགས་བཞུགས་སོ། །
གཉུག་མར་གནས་པའི་ཡུལ་སྐྱོང་ལྷ་མོ་ཡི། ། ་
རི་འདབས་དུས་ཀྱི་འཁོར་ལོའི་སྒྲུབ་མཆོད་དང་། །
མི་མངོན་སྦས་པར་བཞུགས་པའི་རྣལ་འབྱོར་བས། །
གསང་བའི་བསྟན་པ་འཛིན་པའི་མཛད་པ་མང་། །
འཛི་སྟོད་ཚྭ་ཁའི་ཆོས་སྡེ། །
འཛི་སྟོད་ཚྭ་ཁའི་ཐང་དུ་ཆོས་གཞི་འདི་ཆགས་ཡོད་ལ། དགོན་འདི་
ཐོག་མ་རྙིང་མའི་ཆོས་རྒྱུན་འཛིན་པ་ཡིན་མོད་ཤ་ཚང་བླ་མ་སོགས་སྐྱེས་ཆེན་
མང་པོ་བྱོན་ཀྱང་ལོ་རྒྱུས་ཀྱི་ས་བོན་གསལ་བོ་མ་རྙེད། ཕྱིས་ནས་རྐྱེན་འགའ་
ཞིག་གི་དབང་གིས་གཙང་བའི་རྡོ་རྗེ་སློབ་དཔོན་ཕུར་རྩ་བླ་མ་ངག་དབང་དཀོན་
མཆོག་དར་རྒྱས་ལ་དགོན་མགོ་གཏད་ནས་གཙང་བའི་དགོན་ལག་ཏུ་གྱུར་བས་
གྲུབ་མཐའ་ཇོ་ནང་བ་འགྱུར། སྦྱོར་དྲུག་ཉམས་ལེན་གཙང་བའི་གཟིམས་ཁང་
དུ་བཞུགས་སྲོལ་ཆགས་པས། སློབ་མའི་གཙོ་བོ་ཆོས་ཉིད་གྱི་གནས་ལུགས་
རྟོགས་པའི་རྣལ་འབྱོར་བ་བླ་མ་མཉམ་ཉིད་དང། ཆོས་རིགས་སོགས་བདེན་
པའི་གནས་ལུགས་རྟོགས་པའི་སློབ་མ་མང་པོ་བྱོན་ནོ། ། ཉེ་བའི་ཆར་བླ་མ་
སྐལ་ལྡན་གྱིས་བྲག་དམར་དགོན་འདི་ད་ལྟའི་ཚ་ཁ་ཐང་འདིར་སྤོར་བར་བཤད།



ད་ལྟའི་འཛིན་སྐྱོང་གི་གཙོ་བོ་ནི་བླ་མ་འཛིན་པ་དང་། མཁན་པོ་ཕུན་ཚོགས་
འབྱུང་གནས་སོགས་ཀྱིས་འཛིན་སྐྱོང་བྱེད་བཞིན་པའི་སྐབས་སོ། ། བཤད་
སྒྲུབ་བཞུགས་ཡུལ་གཙོ་བོ་ནི་གཙང་བ་གྲྭ་ཚང་ཡིན་ནོ། །
རི་བཙུན་རྒྱལ་མོའི་དབུ་རྩེ་སྤྲིན་པ་ཟུག །
མཚོ་དཀར་ལྷ་མོར་མཆོད་པའི་མར་མེ་བཤམས། །
རང་བྱུང་ཕུག་པར་ཆོས་ཀྱི་རྗེ་བོ་ཡི། །
ཕྱོགས་ལས་རྣམ་པར་རྒྱལ་བའི་མཛད་བཟང་མང་། །
དར་སྐུ་དགོན།
དེ་ཡང་ཟབ་གསང་མན་ངག་གི་སྒྲུབ་པའི་རྒྱལ་མཚན་མི་ནུབ་མཁའ་ལ་
འཕྱར་བའི་བསྟན་པའི་འབྱུང་གཞི་འདི་ནི། རྔ་བ་ཁུལ་འཛམ་ཐང་རྫོང་གི་རྡོ་
སྨད་དར་སྐུ་ཡུལ་གྱི་ས་ཕྱོགས་དེར་དགོན་གཞི་འདི་ཆགས་ཡོད་པས་ས་མིང་
དགོན་གཞི་ལ་ཐོག་པར་སེམས། དགོན་གཞི་ཐོག་མར་ཕྱག་འདེབས་མཛད་
མཁན་ནི་འཛམ་ཐང་དགོན་ཆེན་གཙང་བ་གྲྭ་ཚང་གི་གཙང་བླ་ཚུལ་ལྡན་ཞེས་པ་
རྟོགས་པའི་དབང་ཕྱུག་ཆེན་པོ་དེ་ཡིན་ལ། དམ་པ་འདི་ནི་འཛམ་ངོས་རྡོ་རྗེ་
འཆང་དང་དུས་མཉམ་པར་བྱོན་པའི་སྐྱེས་ཆེན་ཞིག་ཡིན་ནོ། ། ཕྱི་ནས་དུས་
བཟང་གི་སྲིད་ཇུས་གསར་བའི་སྐབས་སུ་འཛམ་ཐང་བ་བླ་མ་སྐལ་ལྡན་རྒྱ་མཚོ་
དང་། རྗེ་བཙུན་ཡོན་ཏན་བཟང་པོའི་སློབ་རྒྱུད་མང་པོ་བྱོན། ཟབ་ལམ་སྦྱོར་
བ་ཡན་དྲུག་ལོ་གསུམ་ཕྱོགས་གསུམ་ཉམས་བཞེས་མཛད་པའི་དགེ་འདུན་མང་
པོ་ཡོད་པར་གསུངས། གཞན་བསྐྱེད་རིམ་སོགས་མཚམས་ལ་བཞུགས་པའི་
སྲོལ་བཟང་མང་པོ་དང་། ཚོགས་དུས་མཆོད་ཇོ་ནང་སྤྱི་མཚུངས་བཞིན་བཅའ་
འབུད་རྡུང་གསུམ། དབྱངས་འགུག་རྟ་སོགས་ཆོ་ག་ཆོས་སྤྱོད་ཚུན་ཆད་ཇོ་ནང་
77



རངལུགས་ཀྱི་ཕྱག་སྲོལ་མ་ཉམས་པར་ཡོད་ལ། ད་ལྟ་བླ་མ་ཀུན་གྲོལ་དང་།
ཐུགས་རྗེ་འོད། སྤྲུལ་ཆོས་མཛོད་ སོགས་བླ་གྲྭ་ལྔ་བཅུ་ཡོད་པར་གསུངས་
སོ། །
མཁས་པའི་ཡོན་ཏན་ཡལ་ག་རྒྱས་པ་གཅིག ། །
བཙུན་པའི་རྩ་བ་བརྟན་པའི་སྡོང་བོ་གཉིས། །
བཟང་པོའི་འབྲས་བུར་གཏམས་པའི་སྤྱོད་པ་གསུམ། །
གཅིག་ཏུ་སྦྲེལ་བ་བསྟན་པའི་མཛེས་རྒྱན་བཞི། །
བཀྲ་ཤིས་ལྷ་སྒང་དགོན།
དེ་ཡང་སྨྲ་ཀླུང་དལ་མོ་ལྷུང་ལྷུང་འབབ་པའི་འགྲམ་ངོགས། ཕྱོགས་
མཚམས་ཀུན་ལ་སའི་ལེགས་ཚོགས་ཐམས་ཅད་ཀྱིས་ཉེ་བར་མཛེས་པ། ནགས་
ཚལ་སྣ་ཚོགས་ལྗོན་ཤིང་དུ་མས་བརྒྱན་པ། མེ་ཏོག་དང་སྨན་མཆོག་གི་དྲི་ངད་
ཕྱོགས་ཀུན་ཁྱབ་པ། བྱ་རིགས་མི་འདྲ་བ་དུ་མས་སྙན་པའི་ཅ་ཅོ་སྒྲོག་པའི་ཡུལ།
ད་ལྟ་རྔ་བ་རྫོང་ཁོག་པོའི་ཡ་འགོ་ཞེས་པ་ན་སྒྲུབ་གནས་འདི་གཞི་ཆགས་ཡོད།
དུས་བཞིའི་ཚོགས་ཆེན་ས་ག་ཟླ་བ་ལ། དཔལ་དུས་ཀྱི་འཁོར་ལོའི་སྐུ་གསུང་
ཐུགས་ཀྱི་དཀྱིལ་འཁོར་ལྷ་དྲུག་བརྒྱ་སོ་དྲུག་བརྒྱུད་པ་གོང་མའི་ཕྱག་བཞེས་ལྟར།
རྡུང་ཕྱག་ལེན་དབྱངས་འགུག་རྟ། རིམ་གཉིས་ལམ་གྱི་ཏིང་འཛིན་གྱི་སྒོ་ནས།
ཐིག་རྡུལ་ཚོན་དང་བཅས་སྔ་སྲོལ་བཟང་པོ་མ་ཉམས་པར་ཚོགས་ཆེན་སྲིད་ན་
དཀོན་པ་ཞིག་ཡོད། རྟ་མགྲིན་སྒྲུབ་ཆེན། ཕུར་བ་སྒྲུབ་ཆེན། བསྐྱེད་རིམ་སྣ་
ཚོགས་ཡོད་དོ། ། བཤད་སྒྲུབ་ཀྱི་གྲྭ་ས་བཞུགས་ཡུལ་ས་དམར་དགོན་དུ་ཕེབས་
ནས་སྦྱོར་བ་ཡན་ལག་དྲུག་ཉམས་བཞེས་མཛད་ཀྱིན་ཡོད། བླ་མ་རྐང་གསལ་
གྱིས་གཙོ་སྐྱོང་བྱས་ནས་ཡོད་དོ། །
78



ལྗོན་ཤིང་འདབ་བརྒྱ་སྨན་མཆོག་དྲི་བསུང་འཐུལ། །
ཁུ་བྱུག་འཇོལ་མོའི་སྙན་པས་རྒྱང་གླུ་ལེན། །
ཉམས་དགའ་བག་ཕེབས་ཏིང་འཛིན་འཕེལ་བའི་གནས། །
བཀྲ་ཤིས་ལྷ་སྒང་ཞི་བའི་ཕྱོགས་འདི་རྨད། །
གླིང་ཆེན་རི་ཁྲོད་ངེས་གསང་སྒྲུབ་པའི་མཛེས་རྒྱན།
རི་ཁྲོད་འདི་ནི་འཛམ་ཐང་དགོན་ཆེན་གྱི་རྒྱབ་རི་ཛམ་བྷ་ལའི་གཡོན་
ཕྱོགས་ཀྱི་ཉིན་ཁུག་ཅིག་ན་དགུན་གྲང་བའི་སྐབས་སུ་ཞོགས་པའི་དུས་ནས་ཉི་
མའི་འོད་ཟེར་འཁྱིལ་བ། དབྱར་ཚ་བའི་སྐབས་སུ་ལྷོ་རླུང་གི་བསིལ་བ་ལྡང་བ།
དུས་ཚིགས་ལྟར་མེ་ཏོག་སྣ་ཚོགས་ཀྱིས་ས་གཞིའི་ཁམས་མདོག་དུ་མ་འགྱུར་བ་
དབེན་ཅིང་ཉམས་དགའ་བ་འདིར་ཆོས་རྗེའི་སྦྱངས་པ་སྐུ་ཕྲེང་གཉིས་པ་མཁས་
པ་དང་གྲུབ་པའི་རིག་འཛིན་གྱི་སར་གཤེགས་པ་སྐྱེས་ཆེན་དམ་པ་འདི། ལོ་
བཞི་བཅུ་ལྷག་བཞུགས་ནས་ཚེ་ལུས་སྒྲུབ་པ་མཐར་ཕྱིན་པའི་གནས་ཆེན་ཞིག་
ཡིན། ཚེས་བཅུའི་སྤྲུལ་སྐུ་ཡང་ལོ་མང་པོ་ཐོས་བསམ་སྒོམ་གསུམ་རྒྱ་ཆེར་
གནང་། རྟོགས་པའི་དབང་ཕྱུག་ཆེན་པོ་དབོན་ཡོན་ཏན་རྒྱ་མཚོ་ཚེ་ལུས་སྒྲུབ་
པ་མཐར་ཕྱིན་པ་ཡིན་ནོ། ། བླ་མ་བསྟན་དར། བླ་མ་བློ་ལྡན། སྨན་བླ་
དཀོན་འཕེལ། བླ་མ་རབ་དགའ། བླ་མ་ལེགས་བྱམས། བླ་མ་ཆོས་མཛོད།
བླ་མ་མཐར་ཕྱིན། དབོན་པོ་འགྱུར་མེད་རྒྱ་མཚོ། བླ་མ་དཔལ་གྲགས་སོགས་
བྱ་ཉུང་དོན་ཉུང་གྱི་ལྟོ་སྐྱ་གོས་ཧྲུལ་གྱིས་བཞུགས་པའི་སྦས་པའི་རྣལ་འབྱོར་བ་
གསང་ཆེན་སྒྲུབ་པའི་གདེངས་ཚད་ཀྱི་ཉམས་མྱོང་རྒྱུད་དོན་ལྟར་སྨིན་པའི་ངེས་
པ་དོན་གྱི་སྒོམ་ཆེན་པ་མང་པོ་བཞུགས་པ་ཡིན་ནོ། ། ད་ལྟ་བླ་མ་ཡོན་དཔལ་
དང༌། བླ་མ་དུས་འཁོར་སྲུང་སོགས་སྒྲུབ་པ་པོ་ཁ་ཤས་རྒྱུན་བཞུགས་མཛད་



ཟབ་གསང་མན་ངག་མཛོད་འཆང་ཇོ་ནང་བའི། །
གདམས་པའི་ཞལ་ཤེས་སྙན་ནས་སྙན་བརྒྱུད་ཀྱི། །
ཉམས་སུ་ལེན་པའི་གླང་ཆེན་རི་ཁྲོད་དུ། །
ཚེ་གཅིག་སྒྲུབ་པ་གཞོལ་བའི་དམ་པར་གུས། །
དགེ་འཕེལ་རི་ཁྲོད།
རི་ཁྲོད་འདི་ནི་འཛམ་ཐང་དགོན་ཆེན་གྱི་ལྷོ་ངོས་ནས་དཔག་ཚད་དུ་
མའི་ལམ་དུ། གཡུ་མདོག་གྱི་སྤང་ལྗོངས་མེ་ཏོག་སྣ་ཚོགས་བཞད་པ་ཕྱོགས་
མཚམས་ཀུན་ཏུ་ནགས་ཚལ་སོགས་ལྗོན་ཤིང་དུ་མས་བརྒྱན་པ། སྨན་དང་དྲི་
ཞིམ་གྱི་བསིལ་རླུང་འཇམ་པོ་ལྡང་བ། ཤིན་ཏུ་དབེན་པས་བག་ཕེབས་ཡིད་
འོང་བའི་གནས། ཆོས་པ་རྣལ་འབྱོར་བ་གཤའ་མ་བཞུགས་པ། སའི་ཆ་རྐྱེན་
རང་བྱུང་གིས་འགྲུབ་པའི་གནས་དེར། འཛམ་ཐང་སྒར་བ་སྔ་ཤོས་ཚེས་བཅུ་
ཚང་གི་གསང་ཆེན་མན་ངག་གི་དབང་ཕྱུག་རྡོ་ལོང་བླ་མ་ལྷག་བསམ་བཞུགས་
ནས་སྒོམ་སྒྲུབ་ཉམས་ལེན་རྣལ་མ་བྱས་པས་འབྲས་བུ་གཡུར་དུ་ཟོས་པས་གྲུབ་
པའི་གོ་འཕང་བརྙེས་སོ། །
སྤྱི་ལོ་༡༨ ༡༠ལོར་གཙང་ཆེན་རྡོ་རྗེ་སློབ་དཔོན་ངག་དབང་ཆོས་འཕེལ་
རྒྱམཚོ་འམ་གཙང་བ་དགེ་སློང་དགུང་ལོ་ཉེར་གཉིས་དུས། ལྷ་ཚེ་བླ་མ་ངག་
དབང་རྒྱལ་མཚན་གྱི་མདུན་ནས་སྦྱོར་དྲུག་གི་ཟབ་ཁྲིད་ཞུས་ཏེ། རི་ཁྲོད་
འདིར་སྦྱོར་དྲུག་གི་སྔོན་འགྲོ་ནས་དངོས་གཞི་ཡན་ལག་དྲུག་ལོ་གསུམ་ཉམས་
ལེན་མཛད་ པས་ མྱོང་ བ་ བཟང་ རབ་ ཐོན་ པའི་ གནས། ཕྱིས་ སུ་ སྤྱི་ ལོ་
༡༨༨༦ལོར་ཡས་མས་སུ་གངས་ལྗོངས་སྨྲ་བའི་དབང་ཕྱུག་གྲུབ་པའི་རིག་
80



འཛིན་གྱི་སར་གཤེགས་པ་འབའ་མདའ་བླ་མ་ཐུབ་བསྟན་དགེ་ལེགས་རྒྱ་མཚོ་རི་
ཁྲོད་དེར་བཞུགས་ནས་འཆད་རྩོད་རྩོམ་གསུམ། བསྐྱེད་རྫོགས་སྒོ་གསུམ་གྱིས་
དུས་འདའ་བའི་བྱིན་གྱིས་རླབས་པའི་གནས་འདིར་དམ་པ་འདི་ཡུན་རིང་
བཞུགས་ནས་རིས་སུ་མེད་པའི་གངས་ཅན་གྱི་རྒྱལ་བསྟན་ཉིན་མོ་ལྟར་བྱས་པས།
བོད་སྔ་ཕྱི་གཉིས་ཀྱི་གཞུང་ལུགས་ཀྱི་བཞེད་པ་རྩལ་འདོན་བྱས་ཡོད། ཁྱད་
པར་རང་ལུགས་ཇོ་ནང་བའི་དུས་འཁོར་གྱི་བསྐྱེད་རྫོགས་སྦྱོར་དྲུག་སྤྱི་དོན།
སྒོམ་རིམ་དུས་འཁོར་ཡོངས་རྫོགས་ཀྱི་ཁྲིད་ཡིག་སོགས་དང་། ལམ་རིམ་སོགས་
པོད་བཅུ་ཕྲག་ཙམ་དང་། རྒྱལ་བ་བཀའ་བརྒྱུད་པའི་ཉམས་ལེན་ནཱ་རོ་སྤྱི་དོན་
དང་སྒོམ་རིམ་གྱི་ཁྲིད་ཡིག་དང་། ད་ལྟ་ཡང་འདིའི་སྟེང་ནས་བཞུགས་པའི་
སྒྲུབ་གྲྭ་གཡུ་ཐོག་དགོན་ཆེན་ན་མ་ཉམས་པར་ཡོད་དོ། ། བསིལ་ལྗོངས་ཀྱི་
བསྟན་པའི་སྤྱི་མེས་སྔ་འགྱུར་རྙིང་མ་བའི་ཀར་གླིང་ཞི་ཁྲོའི་ཁྲིད་ཡིག་ཁྱད་དུ་
འཕགས་པ་དང་། རྙིང་མའི་བསྟན་པ་རང་ལུགས་འཛིན་པ་འཛི་ཡུལ་དགོན་
ལེབ་སྒྲུབ་གྲྭར་རྫོགས་ཆེན་གྱི་ཁྲིད་ཡིག་བཀའ་རྒྱ་ཅན་ཞིག་ཡོད་པར་བཤད།
བོད་ཕྱི་རབས་པའི་བཞེད་ལུགས་ལྟར་སྔ་ན་མེད་པའི་ཕར་ཕྱིན་པོད་དྲུག་སོགས་
དང་རིས་མེད་ཀྱི་གསུང་འབུམ་མདོ་སྔགས་རིག་གནས་པོད་བཅུ་ཕྲག་གསུམ་ད་
ལྟ་ཡང་ཡོད་དོ། ། ཁོང་ནི་བོད་གངས་རིའི་ཁྲོད་ཀྱི་སྒྲུབ་སྡེ་ཤིང་རྟ་བརྒྱད་ཀྱི་
བསྟན་པའི་སྤྱི་ནོར་ཆེན་པོ་ཡིན་ལ། འདི་དུས་སུ་ངག་དབང་ཚོགས་གཉིས་རྒྱ་
མཚོ། འཛམ་ངོས་བླ་མ་སོགས་སློབ་མ་ཐམས་ཅད་ཀྱིས་སློབ་སྦྱོང་གནད་སྨིན་
མཛད་པའི་རི་ཁྲོད་ཞིག་ཀྱང་ཡིན། རི་ཁྲོད་འདིའི་མཚན་ལ་དགེ་འཕེལ་རི་
ཁྲོད་འབའ་མདའ་བས་གསོལ་བ་ཡིན་ནོ། ། དེའི་རྗེས་ནས་ཡང་ཆོས་རྗེ་སྐུ་ཕྲེང་
དགུ་བ་ཀུན་དགའ་མི་ཕམ་འཇིགས་མེད་དབང་པོ་སྐུ་འཁོར་བཅས་བཞུགས་
སོ། ། འདི་ཡན་སྦས་པའི་རྣལ་འབྱོར་བ་དུས་འཁོར་གྱི་རིམ་གཉིས་ཀྱི་ཉམས་



ལེན་བྱང་ཆུབ་པ་མང་པོ་བྱོན་ཡོད་ཀྱང་ཆེ་ལོང་ཙམ་ཞུས་པ་ཡིན། ད་ལྟའི་
གནས་སྐབས་སུ་བླ་མ་རྟོགས་ལྡན་གྱིས་སྐལ་བ་དང་ལྡན་པའི་སློབ་ཚོགས་རྣམས་
དུས་འཁོར་སྦྱོར་དྲུག་སོགས་ཁྲིད་ནས་ཉམས་ལེན་པ་མང་པོ་བཞུགས་འདུག་པ་
ཡིད་སྤྲོ་བའི་གནས་སུ་འདུག
བསྟན་པ་རིས་མེད་གངས་ལྗོངས་སྤྱི་ནོར་གྱི། །
དཔྱིད་དཔལ་བྱོན་པ་མ་ཧཱ་པཎྜི་ཏ། །
ཚད་མའི་སྐྱེས་བུར་གྲགས་པ་འབའ་མདའ་བའི། །
ལུང་རྟོགས་བསྟན་པའི་རྒྱལ་རྔ་འདི་ནས་བརྡུངས། །
འཛི་སྟོད་དར་ལྔའི་རི་ཁྲོད་སྤྲོས་བྲལ་ཆོས་རྫོང་།
རི་ཁྲོད་འདི་ནི་མདོ་སྨད་ས་ཡི་ཐིག་ལེ་གསང་ཆེན་དུས་ཀྱི་འཁོར་ལོའི་
གདུལ་ཞིང་བྱང་ཤམྦྷ་ལ་གཉིས་པ་ལྟ་བུའི་གསང་སྔགས་ཀྱི་སྒྲུབ་སྡེ་ཆེན་པོ།
གྲགས་པ་ཉི་ཟླ་ལྟར་གསལ་བའི་ངེས་དོན་གྱི་བསྟན་པའི་གནས་གཞི་དཔལ་
འཛམ་ཐང་དགོན་གྱི་ཤར་ཕྱོགས་ཀྱི་རི་ངོགས་ལྷ་དང་དྲང་སྲོང་གིས་བྱིན་གྱིས་
རླབས་པ། ཡིད་དུ་འོང་བའི་སྤང་ལྗོངས་ཀྱི་སྟེང་རིགས་མི་གཅིག་པའི་མེ་ཏོག་
དུ་མའི་འདབ་བརྒྱ་ལྷུག་པོར་གྲོལ་བ། ཤིང་སྣ་དང་སྨན་སྣའི་དྲི་བསུང་ཕྱོགས་
ཀུན་འཐུལ་བ། ཆུ་མིག་དང་བུད་ཤིང་སོགས་རྣལ་མའི་ཆོས་པའི་མཐུན་རྐྱེན་
རང་བྱུང་གིས་གྲུབ་པའི་གནས་ཞིག་གོ། རི་ཁྲོད་འདིར་ཐོག་མ་ཞིག་ནས་དམ་
པ་མང་པོས་སྒོམ་སྒྲུབ་ཉམས་ལེན་བགྱིས་པས། འཇིག་རྟེན་གྱི་ཁེ་དང་གྲགས་
པ་རྒྱབ་ལ་བོར། མི་མངོན་སྦས་པར་བཞུགས་པའི་ལྟོ་སྐྱ་གོས་ཧྲུལ་གྱིས་མི་ཚེ་
འདའ་བའི་བྱ་ཉུང་དོན་ཉུང་བྱས་པའི་སྒྲུབ་པ་པོ་མང་བོ་ཡོད། སྐྱབས་རྗེ་
མཁར་བ་བླ་མ་འདིར་བཞུགས་ནས་སྦྱོར་དྲུག་གི་ཐུན་པ་མང་པོ་བསྐྱངས་ཤིང་།
82



དམ་པ་འདིའི་འབྲལ་སྤང་གི་ཆོས་གོས་ལུས་པས་མཚན་མོར་གནས་བདག་རྡོ་རྗེ་
དྲག་རྩལ་གྱིས་ཕུལ་བར་གསུངས་པའི་ལོ་རྒྱུས་ཡོད་ན་ཡང་ཁུངས་གསལ་བོ་མ་
རྙེད་པས་ཡིད་འཕང་། ཉེ་བའི་དུས་ཀྱི་དམ་པ་མཐུ་སྟོབས་ཀྱི་དབང་ཕྱུག་ཆེན་
པོ་གཙང་སྤྲུལ་སྐུ་ཕྲེང་ལྔ་བ་འཇིགས་མེད་ཕྱོགས་ལས་རྣམ་རྒྱལ་རྒྱུན་བཞུགས་
བྱས། མཁས་དང་གྲུབ་པའི་རྩེར་བསྙེག་པའི་འཛམ་ངོས་རྡོ་རྗེ་འཆང་ཡུན་རིང་
བཞུགས། འཛོང་བོ་སྐྱབས་མགོན་སོགས་དང་། སྨྲ་བའི་དབང་ཕྱུག་ཆེན་པོ་
བླ་མ་བློ་གྲོས་གྲགས་པ་སྦྱོར་དྲུག་འདི་ནས་བཞུགས། སྐྱབས་ཅིག་འགྲོ་བའི་
མགོན་པོ་མཚམས་པ་སྨོན་ལམ་བཟང་པོ། ལྷ་རྩེ་བླ་མ་བློ་གྲོས་རྒྱ་མཚོ། ཆོས་
ཉིད་ཀྱི་བདེན་པ་མངོན་སུམ་དུ་མཇལ་བའི་ཕུར་རྩ་བླ་མ་ངག་དབང་དཀོན་
མཆོག་དར་རྒྱས། ཕེ་ར་བླ་མ་སོགས་ཡུན་རིང་བཞུགས་ནས་དམ་པ་གོང་མའི་
ཕྱག་བཞེས་ཀྱི་ཉམས་ལེན་བདག་གིར་མཛད་པའི་རི་ཁྲོད་ཞིག་ཡིན་ལ། ད་ལྟ་
ཡང་བྱ་བྲལ་ ངག་བརྩོན་སྐུ་མཆེད་བཞུགས་ནས་ འཆད་ ཉན་མཛད་ ཅིང་།
མཆོག་སྤྲུལ་ ངག་ དབང་ བློ་གྲོས་ ཕུན་ཚོགས། བླ་ མ་ དངོས་ གྲུབ་རྒྱ་མཚོ།
མཁན་བདེ་སྟོང་རྡོ་རྗེ། ངག་དབང་མུན་སེལ་རྒྱ་མཚོ། མཁར་བ་བླ་མ།
རྟོགས་ལྡན། རབ་མཆོག གསང་སྔགས་རྡོ་རྗེ་སོགས། ཇོ་ནང་སྒོམ་སྒྲུབ་
པའི་བཅད་རྒྱ་བ་ཁ་ཤས་རྒྱུན་བཞུགས་སྲོལ་མ་ཉམས་པར་ཡོད་དོ། ། གཞན་
ཡང་དར་ལྔའི་རི་ཁྲོད་འོག་མར་གཙང་བ་སྐུ་ཕྲེང་དྲུག་པ་ཡུན་རིང་བཞུགས།
གཞན་སེ་སྤྲུལ་པདྨ་དབང་དྲག་དང་། བླ་མ་བློ་གྲོས་རྒྱ་མཚོ་སོགས་ཡུན་རིང་
བཞུགས་པ་ཡིན་ནོ། །
ངེས་དོན་མདོ་བཅུའི་དགོངས་པ་གཞན་སྟོང་དང་། །
རྒྱུད་རྒྱལ་དུས་ཀྱི་འཁོར་ལོའི་ཡན་ལག་དྲུག །
ལྟ་སྒོམ་གཅིག་ཏུ་སྦྲེལ་བའི་ཇོ་ནང་བའི། །
ཉམས་ལེན་ཟབ་མོའི་མན་ངག་འདི་ནས་སྤེལ། །
83



སྲིབ་ལུང་རི་ཁྲོད་ངེས་དོན་ཨེ་ཝཾ་དགའ་ཚལ།
དེ་ཡང་གསང་སྔགས་དུས་འཁོར་གྱི་སྒྲུབ་པའི་གནས་མཆོག ཟབ་
གསང་མཁའ་འགྲོའི་བྲོ་ར། རིག་པ་འཛིན་པའི་ཆོས་རྫོང་། ཟུང་འཇུག་གྲུབ་
པའི་བསྟི་གནས། ཕྱོགས་མཚམས་ཀུན་ལ་ས་དཔྱད་ཀྱི་དགེ་མཚན་དུ་མས་
བརྒྱན་པ། རྒྱབ་རི་རིགས་གསུམ་མགོན་པོའི་བྱིན་རླབས་ཀྱི་ན་བུན་ལྡང་བ།
མདུན་ཐང་ཌ་ཀི་འབུམ་གྱིས་དོ་ཧའི་དབྱངས་སྙན་གྱེར་ས། ནགས་ཚལ་དང་
ཤུག་པའི་ཚང་ཚིང་མཐའ་མི་དཔོག་པའི་ནང་དུ་དབྱར་དགུན་དུས་བཞིར་བྱ་
རིགས་སྣ་ཚོགས་ཀྱིས་གསུང་སྙན་བསྒྲགས་པ། འདུ་འཛི་དང་རྣམ་གཡེང་
སོགས་ཀྱིས་དབེན་པའི་རི་ཁྲོད་འདི་ནི་རྩ་བརྒྱུད་བླ་མའི་བྱིན་རླབས་ཀྱི་ན་བུན་
འཐིབ་པ། རྡོ་རྗེ་མཆེད་ལྕམ་གྱིས་གྲུབ་རིག་འཛིན་པའི་ཞིང་ཁམས་དེར།
དཔལ་ལྡན་ཇོ་ནང་བའི་མཐོང་བ་དོན་རྒྱུད་བྱིན་རླབས་ཀྱི་དྲོད་རྟགས་མ་ཡལ་
པའི་ཉམས་ལེན། རྒྱུད་ཀྱི་དགོངས་དོན་ལྟར་ཉམས་བཞེས་གནང་བའི་དམ་པ་
རིམ་བྱོན་རྣམས་ཀྱི་མཚན་ཙམ་བརྗོད་ན། འཛམ་ཐང་བ་སྦྱངས་པ་སྐྱབས་
མགོན་ཀུན་དགའ་ངེས་དོན་ཞབས་པ་ཐོག་མར་བཞུགས་པ་ཡིན། རི་ཁྲོད་འདི་
ནས་མཚམས་ཁང་ཕན་ཚུན་སྤོར་དགོས་བྱུང་བའི་སྐབས་སྲོག་ཆག་གྲོག་མ་མང་
བ་ལ་ཁོང་གིས་བསྔོ་སྨོན་བྱས་པས། གྲོག་མ་ཆེ་བ་གཅིག་གིས་སྣེ་ཁྲིད་ནས་
གཞན་དུ་བུད་པའི་ལོ་རྒྱུས་ཡོད་དོ། །
སྦྱངས་པ་མ་འདས་ཚང་གནས་འདིར་ཡུན་རིང་བཞུགས་ནས་ ཁང་
བརྩེགས་མཆོད་རྟེན་ཞིག་བཞེངས་པའི་ནང་། ལྡེབས་བྲིས་ཀྱི་དུས་འཁོར་གྱི་ལྷ་
ཡོངས་རྫོགས་དང་། རྒྱུད་སྡེ་རབ་འབྱམས་ཀྱི་ལྷ་རིས་ཆ་ཚང་གྲུབ་པ་དང་།
ཀུན་མཁྱེན་སྐུ་འདྲ་ཁྱད་དུ་འཕགས་པ་བཞེངས་གྲུབ་ཚད་ལྡན་རབ་གནས་ཉིད་
84



ཀྱིས་བྱས་པའི་བྱིན་རླབས་ཅན་དག རིག་གསར་གྱི་འཚེ་བས་མ་གོས་པར་འོད་
མདངས་ལྷམ་མེར་ད་ལྟ་ཡང་བཞུགས་སོ། ། གསལ་སྟོང་འཛིན་མེད་ཀྱིས་
ཐུགས་རྒྱུད་ཕྱུག་པ་བླ་མ་ལྷ་ལྡན་གནས་འདིར་ཡུན་རིང་བཞུགས། འདུ་འཛིའི་
གཡེང་བ་དོར་བའི་བླ་མ་དཀོན་རྒྱམ། ཆོས་བརྒྱད་འཆི་བ་ལ་བསྐུར་བའི་བླ་མ་
འཇམ་དཔལ། ལྟ་བའི་གནས་ལུགས་ལ་དགྱེས་པ་བླ་མ་བསྟན་དར། ངེས་
མེད་རི་ཁྲོད་དུ་འགྲིམ་པའི་ཁྲ་བླ་རིག་རྡོར། བྱ་ཡུར་གྱི་བླ་མ་བློ་གྲོས་བཟང་།
བླ་མ་ཚུལ་ཁྲིམས་བཟང་རྣམས་ཡུན་རིང་བཞུགས་ནས་སྒྲུབ་པ་ཉམས་ལེན་རྣལ་
མ་བྱས། བསྟན་པ་ཡང་དར་སྐབས་སུ་བླ་མ་རིན་བཟང་། ཀུན་སྤངས་པ་བླ་མ་
དཔལ་གྲགས། བླ་མ་བློ་ལྡན། བླ་མ་ཀུན་གསལ་སོགས་སྐྱེས་ཆེན་མང་པོ་ད་ལྟ་
ཡངཏཱ་ར་ནཱ་ཐའི་དུས་འཁོར་ཁྲིད་ཡིག་སྟེང་ནས་བསྐྱེད་རིམ་ཐུན་མོང་མིན་པ་
ཞིག་བཞུགས་པའི་སྲོལ་བཟང་མ་ཉམས་པར་ཡོད་དོ། ། །
རྒྱབ་རི་རིགས་གསུམ་མགོན་པོའི་བྱིན་བརླབས་གནས། །
མདུན་ཐང་མཁའ་འགྲོ་འབུམ་གྱི་དོ་ར་དང་། །
ཟུང་འཇུག་བྱེ་བ་གྲུབ་པའི་དབེན་ཁྲོད་འདིར། །
ཆོས་ལྡན་མཛད་བཟང་དགྱེས་པའི་དམ་པ་མང་། །
བུད་ཁང་དགོན་ལུང་རི་ཁྲོད།།
རི་ཁྲོད་འདི་ནི་རབ་བྱུང་བདུན་པའི་ནང་ཙམ་དུ་བྱོན་པའི་ཆོས་རྗེ་
དཔལ་འབྱོར་བཟང་ཐོག་མར་བཞུགས་ནས། རྒྱ་ནག་གོང་མའི་དབུ་བླར་
ཕེབས་པའི་རྗེས་སུ་སྒྲུབ་པ་ཉམས་ལེན་ལྷུར་ལེན་མཛད་ནས་རྟོགས་པ་བདེ་ཆེན་
གྱི་རང་ངོ་རྗེན་པར་མཐོང་བ་ཡིན་ནོ། ། དེའི་རྗེས་ནས་ངེས་དོན་གྱི་སེམས་
དཔའ་ཆེན་པོ་སྦྱངས་པ་སྐྱབས་མགོན་དང་། གནས་ལུགས་གདོད་མ་མགོན་
686



པོའི་རང་ཞལ་མངོན་སུམ་དུ་མཇལ་བ་ས་དམར་བླ་མ་ལུང་རྟོགས། གདའ་བླ་
མརྣམས་ཀྱིས་ངེས་གསང་ཟབ་མོའི་སྒྲུབ་པ་རྩེ་གཅིག་པར་བྱས་ནས་སྒྲུབ་པའི་
རྒྱལ་མཚན་བཙུགས། དེང་དུས་སུ་རྗེ་ཡོན་ཏན་བཟང་པོའི་ཐུགས་སློབ་རང་
ལུགས་ཐུན་མིན་གྱི་རྣལ་འབྱོར་ལ་བརྩོན་པ་མཁར་བ་བླ་མ་གྲགས་པ་རྒྱ་མཚོ་
སོགས་རྒྱུན་བཞུགས་མཛད་ཡོད་དོ། །
ལྷ་ཆེན་ཚངས་པའི་དཔལ་ཡང་བསྙིལ་བ་ཡི། །
དྲང་སྲོང་སེམས་དཔའི་བསྟི་གནས་དབེན་པའི་རི། །
དགོན་ལུང་ཆོས་རྫོང་ཌཱ་ཀའི་ཞིང་ཁམས་འདིར། །
རྣལ་འབྱོར་བརྩོན་ལ་ཆེ་དགུས་སྨོན་པའི་གནས། །
ར་ཤུག་རི་ཁྲོད་བདེ་ལྡན་ཆོས་རྫོང་། །
རི་ཁྲོད་འདི་ཕྱོགས་མཚམས་ཀུན་ལ་བཀྲ་ཤིས་མཚན་མས་ཉེ་བར་བརྒྱན་
པའི་གནས། ལྷ་ཤིང་ཤུག་པའི་བསྐོར་བ་ཁུ་བྱུག་འཇོལ་མོ་སོགས་བྱ་རིགས་སྣ་
ཚོགས་ཀྱིས་སྙན་པའི་གསུང་དབྱངས་བསྒྲགས་པ། ཤིན་ཏུ་དབེན་ཞིང་ཉམས་
དགའ་བ་བག་སྤྲོ་བའི་སྐྱེད་ཚལ་དགེ་སྦྱོར་ངང་གིས་འཕེལ་བའི་གནས་འདིར་
ཐོག་མ་བྱུང་རིམ་ནི། ཨ་ཐུབ་ནམ་མཁའ་དཔལ་བཟང་ཞེས་པ་ཆོས་རྗེའི་སློབ་
མ་དཔལ་དགུའི་ཡ་གྱལ་དེས། ཁོང་སྐུ་མྱ་ངན་ལས་འདས་པའི་དུས་ཕུད་སྐོང་
བྱ་རོག་ཅིག་ཡོང་ནས་ཁྱེར་འགྲོ་ངེས་པས། ཕུད་སྐོང་གང་དུ་བཞག་པའི་ས་
དེར་སྤུར་སྦྱངས་དགོས་ཟེར། ཁོང་གི་གསུང་ཇི་བཞིན་བྱ་རོག་ཅིག་གིས་ཕུད་
སྐོང་ཁྱེར་དུས་ར་ཤུག་བྲག་ཁྲོད་དུ་བཞག་ཡོད་སྦྲུལ་ཞིག་གིས་ཕུད་སྐོང་དཀྲིས་
བརྒྱབ་ནས་ཡོད་པས་སྐུ་གདུང་སྤུར་སྦྱང་དེར་མཛད་པས་གནས་འདིར་བྱིན་
རླབས་ཆགས་པའི་བཤད་སྲོལ་འདུག་གོ། ཆོས་རྗེ་སྐུ་ཕྲེང་དང་བོ་རྒྱལ་བ་
86



བཟང་གིས་བྱིན་གྱིས་བརླབས་པའི་དབེན་རི་ཞིག་ཀྱང་ཡིན་ཟེར། གནས་འདི་
ཐོག་མ་སྒྲུབ་པའི་རྣལ་འབྱོར་བ་མང་བོ་བྱོན་ཀྱང་ལོ་རྒྱུས་གསལ་བོ་མ་རྙེད། ཉེ་
རབས་ཀྱི་གནས་ལྔ་མཁྱེན་པའི་མཁས་དབང་ཆེན་པོ་སྒྲུབ་པའི་རྣལ་འབྱོར་བ་
ངག་དབང་ཚོགས་གཉིས་རྒྱ་མཚོས་འཆད་རྩོད་རྩོམ་གསུམ་གཙོ་བོ་དང་། ཚེ་
ལུས་སྒྲུབ་པ་མཐར་འདི་ནས་ཕྱིན། སྤུར་གཞུག་མཛད་པའི་སྐུ་གདུང་ཆུང་ཆུང་
ཞིག་ད་ལྟ་ཡང་འདི་ན་ཡོད། དམ་པ་འདི་ཉིད་ཀྱི་དངོས་སློབ་སྨྲ་དབང་དམ་པ་
བླ་མ་བློའི་ཚུལ། མཁས་དབང་བློ་གྲོས་གྲགས་པ། ཨ་སྐྱོང་སྤྲུལ་སྐུ་བསྟན་
འཛིན་རྒྱ་མཚོ། ཀ་ཐོག་བླ་མ་ཐེག་མཆོག གཙང་ཞོལ་སྤྲུལ་སྐུ་ངག་དབང་ཟླ་
བའི་འོད་ཟེར། སློབ་རིག་པ་བློ་གྲོས་རྒྱ་མཚོ། པོད་ལྔའི་བདག་པོ་སྦྱང་བ་སྤྲུལ་
སྐུ། འབའ་མདའ་བའི་དབོན་པོ་ཕུན་ཚོགས། མཐུ་སྟོབས་ཀྱི་མངའ་བདག་
གཙང་བ་སེ་སྤྲུལ། སྒོམ་ཆེན་པ་སྒྱུ་ལུས་ཟུང་འཇུག་གི་གོ་འཕང་བརྙེས་པ་བླ་མ་
གསལ་བཟང་། རིམ་གཉིས་ཀྱི་རྣལ་འབྱོར་བ་ཡར་ཐང་སངས་རྒྱས་རྡོ་རྗེ། བླ་
མ་རིན་བཟང་། ལམ་ཀོའི་མཁན་པོ། བླ་མ་ཚུལ་ལྡན། རྟོགས་པའི་དབང་
ཕྱུག་ཆེན་པོ་བླ་མ་བསྟན་རབ། སྔགས་པ་བླ་མ་མཉམ་ཉིད། ར་འོབ་བླ་མ་
གྲགས་བཟང་སོགས་ཐོས་བསམ་སྒོམ་གསུམ་རྣལ་མ་བྱས་པའི་མཁས་པ་དང་
གྲུབ་པའི་གོ་འཕང་བཞེས་པའི་དཔལ་ལྡན་རྒྱལ་བ་ཇོ་ནང་བའི་བསྟན་པའི་
གསལ་བྱེད་ཆེན་པོ་རྣམས་འདི་ནས་བྱོན་པ་ཡིན་ནོ། ། རྗེས་མ་བཞུགས་མཁན་
འཆི་བ་ལ་དབང་འབྱོར་བ་ཇོ་ནང་བའི་ཉམས་ལེན་ལ་དབང་འབྱོར་བ་བླ་མ་
རིན་དཔལ་བཞུགས་པ་ཡིན། ད་ལྟ་ཡང་མཁན་ཆེན་བློ་བཟང་འཕྲིན་ལས་ཀྱི་
དངོས་སློབ་ཀུན་སྤངས་པ་དཀོན་ཚུལ་རྒྱུན་བཞུགས་དང་སྒྲུབ་པ་བ་ཁ་ཤས་
བཞུགས་སོ། ། །
ཚོགས་གཉིས་བསོད་ནམས་བསགས་པའི་དབེན་པའི་རི། །
87



གཞུང་ལུགས་རྒྱ་མཚོའི་ལུང་རིགས་རྦ་རླབས་འཕྱོ། །
དབུས་གཙང་དག་པའི་ཆོས་ཀྱི་ཞིང་ས་ནས། །
བསྔགས་བརྗོད་མེ་ཏོག་སིལ་མ་འདི་ན་འཐོར། །
88



རྔ་ཡུལ་གྱི་དགོན་སྡེ་རྣམས་ཀྱི་ལོ་རྒྱུས།
རྩི་ནང་དགོན་དཔལ་མི་འགྱུར་ངེས་དོན་བདེ་ཆེན་གླིང་།
དེ་ཡང་གངས་ལྗོངས་མདོ་སྨད་རྔ་གཡང་ཕྱུག་མོའི་སྟོད་ཀྱི་ཉེ་ཆར་དུ་
ཀུན་མཁྱེན་ཇོ་ནང་བའི་བསྟན་པའི་གནས་གཞི་རྩི་ནང་དགོན་ནི། ཐོག་མར་
འཛམ་ཐང་ནས་བྱ་བྲལ་དུ་ཕེབས་པའི་བླ་མ་དམ་པ། རྩི་ནང་ཚེ་མཚམས་པ་
སྒོམ་ཆེན་འཇིགས་མེད་མཁས་བཙུན་རྒྱ་མཚོ་གང་ཉིད་ཀྱིས་གནས་འདིར་རི་
ཁྲོད་བཟུང་ནས། སློབ་ཚོགས་ཡོངས་ལ་ཟབ་ཆོས་ཡན་ལག་དྲུག་གི་མན་ངག་
ཆེད་དུ་བསྩལ། ཁོང་ཡང་སྒོམ་ཐུན་རེ་ལ་སངས་རྒྱས་ཀྱི་ཞིང་ཁམས་བརྒྱ་ཕྲག་
རེ་མཐོང་བ་དང་དེ་དག་ལས་གདམས་པ་མ་ལུས་པར་གསན་པར་གསུངས།
འདི་བ་སྐྱེ་ཕྲེང་མང་པོ་ཡོད་དོ། ། དེ་ནས་ཀུ་བ་བླ་མ། སྙིས་ཚ་བླ་མ་སོགས་
སྐྱེས་ཆེན་དུ་མས་རྟེན་གསུམ་བཞེངས་པ་སོགས་ཆོས་གཞི་འདི་དར་བར་བྱས་པ་
ཡིནནོ། ཐོག་མར་རི་ཁྲོད་བཏབ་ནས་ད་ལྟའི་བར་དུ་ལོ་ཚོགས་ལྔ་བརྒྱ་ཡས་
མས་སུ་སོང་བར་སེམས། ཕྱིས་སུ་གཙང་བ་ངག་དབང་རྣམ་རྒྱལ་གྱི་དངོས་
སློབ་འདྲ་ནང་རི་ཁྲོད་པ་མཁས་བཙུན་དར་རྒྱས་དང་། དེའི་སློབ་མ་འབྲོག་
དགེ་དཔོན་སློབ་ཀྱི་སྐུ་དབོན་ཀུན་དགའ་ལྷུན་འགྲུབ་ལ་ཡུལ་དེ་གའི་སྐྱ་སེར་
ཐམས་ཅད་ཀྱིས་གནས་གཞི་ཕུལ་ནས། ཁོང་གི་བཀའ་དྲིན་ལས་དགོན་པ་
གསར་འདེབས་ཀྱི་ཚུལ་རི་ཁྲོད་དགོན་པ་བྱས་པ་ཡིན་ནོ། ། འདི་ནས་ད་བར་
དུ་ལོ་ཚོགས་སུམ་བརྒྱ་ལྔ་བཅུ་ཙམ་སོང་ཡོད་དོ། ། དེ་ནས་བཟུང་འབྲོག་དགེ་
སྐུ་ཕྲེང་རིམ་བྱོན་རྣམས་ཀྱིས་དགོན་བདག་གི་འགན་བཞེས་ཏེ། སྒྲིག་ལམ་ཀུན་



སྤྱོད་དང་། ཆོས་སྤྱོད་ཀྱི་རིམ་པ་རྣམས་འབྲོག་དགེའི་ཕྱག་བཞེས་ཇི་བཞིན་
བྱས། འདི་སྐབས་སུ་གཅོད་པ་བསྟན་གསལ་དང་། གྲོང་མང་བ་སྒོམ་ཆེན་
ངག་དབང་འཇིགས་མེད་སོགས་རིམ་པར་བྱོན་པ་ཡིན་ནོ། ། སྡེ་འདིའི་དཔལ་
ལྡན་ཇོ་ནང་བའི་ཐུན་མིན་དཔལ་ཀ་ལ་ཙཀྲའི་པའི་རྡོ་རྗེ་སློབ་དཔོན་གྱི་རིམ་པ་
ནི། ཀུན་དགའ་ཡོན་ཏན་རྒྱ་མཚོ་ནི་སྤྱི་ལོ་ ༡༨ ༡༨ལོར་འཁྲུངས། ཁོང་གི་
སློབ་མ་རིག་འཛིན་རྣམ་སྣང་རྡོ་རྗེ་ནི་རྔ་ཡུལ་གྲོང་མང་དུ་ས་སྤྲེལ་ལ་འཁྲུངས།
ངག་དབང་དོན་འགྲུབ་ནི་སྤྱི་ལོ་ ༡༦༤༠ ལོར་འཁྲུངས་ ཏེ་ང་ལྔའི་མཐར་
གཤེགས། ཀུན་དགའ་མཚན་བཟང་ནི་སྤྱི་ལོ་༡༨༨༩ལོར་འཁྲུངས་ནས་དོན་
དྲུག་ བཞེས་ མཐར་ གཤེགས། ངེས་ དོན་ བསྟན་ པའི་ རྒྱལ་ མཚན་ ནི་
༡༩ ༡༥ལོར་བྱོན་ནས་དགུང་གྲངས་ང་བརྒྱད་བཞུགས། པཎ་ཆེན་རིན་པོ་
ཆེའི་སྤྱན་རས་གཟིགས་དངོས་སུ་མཐོང་བ་༧ཀུན་དགའ་མཁས་བཙུན་བཟང་
པོ་ནི་ ༡༩༠༥ལོར་འཁྲུངས་ནས་དགུང་གྲངས་གྱ་གཉིས་བཞེས། ད་སྐབས་
བཀའ་དྲིན་ཆེ་བཞིན་པ་ནི་མཁན་ཆེན་ཤེས་རབ་གསལ་བྱེད་ཕུན་ཚོགས་འབྱུང་
གནས། གཙང་ཆེན་སྤྲུལ་བའི་སྐུ་འཇིགས་མེད་རྡོ་རྗེ་མཆོག འབྲོག་དགེ་སྐུ་
ཕྲེང་དྲུག་པ་མཆོག་སྤྲུལ་ཡོན་ཏན་ལྷུན་གྲུབ་རྒྱ་མཚོ་རྣམས་ཡིན་ལ། གཞན་
སྤྲུལ་བྱང་ཆུབ་དཔལ་དང་། ཀུན་དགའ་ངེས་དོན་རྒྱ་མཚོ། ཀུན་དགའ་བཀྲ་
ཤིས་དཔལ། ཀུན་དགའ་ཆོས་ཉིད་རབ་བརྟན། ཀུན་དགའ་སྐལ་བཟང་རྒྱ་
མཚོ། ཀུན་དགའ་ཚེ་དབང་སོགས་ཀྱིས་ངེས་དོན་གྱི་གཞུང་ལུགས་ལ་ཐོས་
བསམ་གྱིས་བང་ཁ་འགྲན་བཞིན་འདུག དགོན་འདིའི་ཆོས་སྤྱོད་ཀྱི་རིམ་པ་ནི།
མི་འཁྲུགས་པ། དུས་འཁོར་སྒྲུབ་ཆེན། ཀུན་རིགས། ཕུར་བ། རྟ་མགྲིན་
སོགས་ཚོགས་དུས་མཆོད་སྤྱི་མཚུངས་བཞིན་མང་པོ་ཡོད་ལ། བཤད་གྲྭ་ཐོས་
བསམ་གླིང་འདིར་མཁན་པོ་རིམ་བྱོན་ནི། མཁན་ཆེན་ཀུན་དགའ་རྒྱལ་མཚན།
_90



སྨྲ་དབང་ཤེས་རབ་གསལ་བྱེད། མཁས་དབང་ངག་དབང་ཡོན་ཏན་རྒྱ་མཚོ།
རིགས་སྨྲ་བ་འབྲོག་དགེ་ཡོན་ཏན་རྒྱ་མཚོ། རྣམ་དཔྱོད་ཀྱི་འཇུག་སྒོ་ཡངས་པ་
བསོད་ནམས་རྡོ་རྗེ་སོགས་ཀྱིས་མདོ་སྔགས་རིག་གནས་བཅས་དཔེ་ཁྲིད་མ་
ཉམས་པར་བཞུགས། དགོན་འདིར་འདུ་ཁང་དང་། ལྷ་ཁང་། གསེར་ཁང་
སོགས་སུ་རྟེན་གསུམ་བྱིན་རླབས་ཅན་རིག་དངོས་རྩ་ཆེན་སྲིད་ན་དཀོན་པ་མང་
པོ་བཟོ་བཀོད་ཕུན་སུམ་ཚོགས་པ་ཡོད་ལ། ད་ལྟ་བླ་གྲྭ་སུམ་བརྒྱ་ཉེ་བ་ཙམ་
དངོས་བཞུགས་སུ་གནས། །
གཡུ་ལྗང་ཞུན་མ་འཕོས་འདྲའི་སྤང་ལྗོངས་སྟེང་། །
སྣ་ཚོགས་པདྨའི་དྲི་བསུང་ཕྱོགས་སུ་ལྡང་། །
ཟབ་གསང་གཉིས་མེད་དུས་ཀྱི་འཁོར་ལོ་དང་། །
རྟག་ཆད་མཐའ་བྲལ་དབུ་མའི་ཆོས་སྒྲ་དགོད། །
མ་གཅིག་སྒྲུབ་ཕུག་མཁའ་འགྲོའི་བྲོ་ར།
སྒྲུབ་ཕུག་འདི་ནི་རྩི་ནང་དགོན་གྱི་ཉེ་འདབས་སུ་གནས་ཤིང་ཡིད་དུ་
འོང་བ་དེར་ཉམས་དང་རྟོགས་པ་བོག་འདོན་ཐེབས་པ། རྣལ་འབྱོར་དབང་པོ་
རབ་ལ་ཞག་བསྐྱེད་དང་ཟླ་བསྐྱེད་བྱུང་བ་དེར། ཐོག་མ་འཛམ་ཐང་གཙང་
བའི་སྐུ་དབོན་ནུས་ལྡན་ལྷུན་འགྲུབ་རྒྱ་མཚོའི་ཐུགས་སྲས་སུ་གྱུར་བ། གཅོད་
པ་ཀུན་གསལ་ཞེས་པ་ཕྱག་ཕེབས་གནང་ནས་བཞུགས། དམ་པ་འདིས་ནི་རྒྱ་
གར་ནག་བོད་ཀྱི་གནས་རི་ཐམས་ཅད་ལ་སྒྲུབ་པ་ཉམས་ལེན་མཛད། ཁོང་གི་
ཕྱག་ཏུ་མ་གཅིག་ལབ་སྒྲོན་གྱི་སྐུ་བརྙན་མཐོང་བ་དོན་ལྡན་ཞིག་རྙེད་པ་གནས་
འདིར་བཞུགས། ད་ལྟ་ཡང་མ་གཅིག་གསུང་འབྱོན་མ་དངོས་སུ་མཇལ་ས་ཡོད།
དེ་རྗེས་སུ་གཅོད་པ་དེ་ཉིད་ཀྱི་སློབ་མ་གྲོང་མང་བ་བླ་མ་ངག་དབང་འཇིགས་
91



མེད་ཅེས་བྱ་བ་སྒྲུབ་གནས་འདིར་ཡུན་རིང་བཞུགས། དེ་ནས་རིམ་བཞིན་
རྟོགས་ལྡན་བླ་མ་ངག་དབང་ཚུལ་ཁྲིམས་རྒྱ་མཚོ་དང་། སྟོང་ཚ་བླ་མ་ངག་
དབང་རྒྱལ་མཚན། མཁས་གྲུབ་གཉིས་ལྡན་གྱི་སྐྱེས་བུ་བླ་མ་ཀུན་དགའ་རྒྱལ་
མཚན། འཕགས་པ་འཇིག་རྟེན་དབང་ཕྱུག་གི་རྣམ་རོལ་དུ་བྱོན་པ་ཀུན་དགའ་
མཁས་བཙུན་བཟང་པོ་སོགས་སྐྱེས་ཆེན་སས་མི་ཐེག་པ་མང་པོ་བཞུགས་ནས།
སྣང་སེམས་ལ་དབང་བསྒྱུར་བས་འཁྲུལ་ཞིག་པའི་གོ་འཕང་མངོན་པར་མཛད།
དུསཀྱི་འཐོར་རླུང་གི་སྐབས་སུ་མ་གཅིག་སྐུ་བརྙན་དང་། ཕུག་པ་ལ་གནོད་
སྐྱོན་མ་བྱུང་བར་རིན་ཆེན་སྣ་ཚོགས་ལས་གྲུབ་པའི་སྒྲོམ་བུའི་ནང་དུ། མ་
གཅིག་གི་སྐུ་བརྙན་ལ་བྱིན་རླབས་ཀྱི་འོད་ཟེར་འབར་བཞིན་བཞུགས། གཞན་
གནས་འབྲེལ་འཇོག་པ་དང་། ཕྱོགས་ནས་ཕེབས་པའི་མཚམས་པ་བ་མང་པོ་
བྱོན་ཀྱང་ཡིག་ཚོགས་མང་ཕྱིར་འབྲི་བར་མི་ནུས། དེང་སྐབས་སུ་བླ་མ་རབ་
དགའ་གནས་འདིར་རྒྱུན་བཞུགས་མཛད་ནས་རིགས་ཅན་གསུམ་ཟབ་ཆོས་ཀྱི་
མན་ངག་དུས་སུ་སྩོལ་བཞིན་པ་འདི་གའོ། །
ཉམས་དགའ་བག་ཕེབས་རང་བྱུང་ཕུག་པའི་ནང་། །
སྟོང་ཉིད་སྙིང་རྗེའི་གཉུག་མ་མངོན་གྱུར་ནས། །
ཨ་མ་ལབ་ཀྱི་སྒྲོལ་མའི་གདམས་པའི་བཅུད། །
ཞི་བྱེད་གཅོད་ཀྱིས་འཁྲུལ་བ་རང་སར་ཞིག །
འདྲ་ནང་རི་ཁྲོད།
རི་ཁྲོད་འདི་ནི་རྩི་ནང་དགོན་གྱི་ནུབ་ཕྱོགས་ཀྱི་མཛོད་ཆུའི་ཕ་རོལ་འདྲ་
ནང་ཞེས་པའི་ས་ལ་དགེ་མཚན་ཕུན་སུམ་ཚོགས་པའི་གནས་དེར་ཆགས་ཡོད།
ཐོག་མར་གཙང་བ་ངག་དབང་བསྟན་འཛིན་རྣམ་རྒྱལ་གྱི་དངོས་སློབ། དཔལ་
92



ཇོ་ནང་བའི་བྱིན་རླབས་དོན་བརྒྱུད་ཀྱི་རིམ་པ་ལ་དབང་འབྱོར་བ། ངག་
དབང་མཁས་བཙུན་དར་རྒྱས་གནས་འདིར་བཞུགས་ནས་བསྟན་པ་དང་འགྲོ་
བའི་དོན་རྒྱ་ཆེར་མཛད་པས་འདྲ་ནང་རི་ཁྲོད་ཅེས་པའི་སྙན་གྲགས་ཁྱབ་པ་ཡིན་
ནོ། ། དེ་ནས་རིམ་བཞིན་རྟེན་དང་བརྟེན་པའི་ལྷ་ཁང་ཡང་མང་དུ་བཞེངས།
འོན་ཀྱང་བསྟན་པའི་འཕེལ་འགྲིབ་ཀྱི་དབང་གིས་རྟེན་ཤུལ་ཙམ་གྱི་སྐབས་སུ།
རྩི་ནང་བླ་མ་མཚན་བཟང་ཞེས་པ་དབང་ལུང་མན་ངག་གི་གསང་མཛོད་དུ་གྱུར་
བཡར་ཐང་སོགས་སུ་འཕྲིན་ལས་རྒྱ་ཆེར་སྤེལ་མཁན་དེའི་རི་ཁྲོད་འདིར་ཡུན་
རིང་བཟུང་ནས་རི་ཁྲོད་པ་རྣམས་ལ་ཟབ་ཆོས་ཀྱི་མན་ངག་དུ་མ་བསྩལ་བ་ཡིན་
ནོ། ། ད་ལྟ་ཡང་རི་ཁྲོད་པ་ཁ་ཤས་བཞུགས་ནས་སྒྲུབ་པ་ལ་གཞོལ་བཞིན་
པའོ། །
བརྒྱུད་ལྡན་བླ་མའི་བྱིན་རླབས་སྙིང་ལ་ཞུགས། །
བྱ་ཉུང་དོན་ལ་གནས་པའི་རྣལ་འབྱོར་བ། །
ཟབ་མོའི་གསང་བའི་དེ་ཉིད་རྟོགས་པའི་གནས། །
འདྲ་ནང་རི་ཁྲོད་ཆོས་པའི་ཡིད་ཀར་འོང་། །
རྔ་ཡུལ་གྱི་བསྲེ་དགོན་ཆེན་ཐུབ་བསྟན་ཕྱོགས་ལས་
རྣམ་རྒྱལ་གླིང་ངེས་དོན་དགའ་བའི་ཚལ། །
ངེས་དོན་གྱི་ཆོས་སྡེ་འདིའི་ལོ་རྒྱུས་ཀྱི་རིམ་པ་ནི། བསྭཱ་མཁར་གཉིས་ཀྱི་
གདན་རབས་ཀྱི་བྱུང་བ་དང་། མཁན་སློབ་ཀྱི་རིམ་པ་ལས་བརྩམས་ཏེ་ཇོ་ནང་
བའི་ཐུན་མིན་བཤད་སྒྲུབ་ཀྱི་སྡེ་འཛུགས་ཚུལ་དང་། དབང་ལུང་མན་ངག་གི་
ཆུ་བོའི་རྒྱུན་དམ་ཉམས་རྙོག་མས་མ་བསླད་པར་ད་ལྟའི་བར་དུ་མཚན་ལྡན་རྩ་
བ་བརྒྱུད་པའི་བླ་མ་རྣམས་ལས་བྱུང་བ་ཡིན་ལ། དེ་ཡང་བསྭ་ཚང་ནི་ལོ་ཆེན་བི་
93



རོཙཱ་ནའི་གདན་ས་བོད་རྒྱལ་སྲོང་བཙན་སྒམ་པོའི་བློན་ཆེན་མགར་གྱི་གདུང་
རྒྱུད་གུར་ནང་དུ། བསྲེ་དབོན་པོ་ཀུན་དགའ་ལྷུན་གྲུབ་རྟག་བརྟན་དུ་ལན་
གཉིས་ཕེབས་ནས་རྗེ་ཏཱ་ར་ནཱ་ཐའི་ཞབས་ཀྱི་པདྨོ་བསྟེན་ཏེ། གདམས་པ་མ་
ལུས་པར་གསན། ཁྲིད་ཡིག་མཐོང་བ་དོན་ལྡན་དང་། མགོན་པོ་བྲག་རྫོང་མ་
རྩོམ་སྐུལ་ཞུས་པས་ཕྱི་རབས་པ་ལ་བཀའ་དྲིན་ཆེ། རིམ་གཉིས་ལམ་གྱི་སྒྲོན་མེ་
ཆེན་པོ་དེའི་གུར་ནང་དུ། སྤྱི་ལོ་༡༦༡༤ལོར་རྨེ་ཐོ་ཧི་དང་མཆོད་ཡོན་མཛད་
ནས་དགོན་པ་བཏབ་པ་ཡིན་ནོ། དེའི་རྗེས་སུ་བསྭེ་སྙིང་བོ་རྒྱལ་མཚན་དང་།
བསྭེ་སྙིང་རྒྱན་གཉིས་ཀྱིས་གཙང་བ་ངག་དབང་རྣམ་རྒྱལ་གྱི་དྲུང་དུ་དབང་
བཀའ་མ་ལུས་པ་གསན་ནས་ཐུགས་ཉམས་སུ་བསྟར་བས་འགྲོ་འདྲེན་པ་ཆེན་
པོར་གྱུར། བསྭེ་ལྷ་དབང་རྒྱལ་དང་། འཕྲིན་ལས་རྒྱ་མཚོ་གཉིས་ཀྱིས་ངག་
དབང་རྣམ་རྒྱལ་བླ་མར་བསྟེན་ནས་བསྟན་གཞི་ལ་ཕྱག་རྗེས་ཟླ་མེད་བཞག་
འདི་ནས་བསྭེ་ཉིན་སྲིབ་གཉིས་སུ་གྱེས། དེ་ནས་བདག་ཉིད་ཆེན་པོ་བསྭ་བྱང་
ཆུབ་མཆོག་དང་། རྟོགས་པའི་དབང་ཕྱུག་བསྲེ་ངག་དབང་རྒྱ་མཚོ་བྱོན་པ་
ཡིན་ལ། ད་ལྟ་བསྭེ་ཀུན་བཟང་གཞན་ཕན་ཆོས་ཀྱི་རྒྱལ་མཚན་འཕྲིན་ལས་
རྒྱས་བཞིན་པ་དང་། སྐུ་ན་ཕྲ་བའི་ཀུན་དགའ་མགོན་པོས་མདོ་སྔགས་ཀྱི་
གཞུང་ལུགས་གསན་བཞེས་གནང་བའི་སྐབས་སོ། ། བསྭེ་སྲིབ་མ་ནི། རྟོགས་
པའི་དབང་ཕྱུག་ངག་དབང་བསྟན་པ། རིས་མེད་ཀྱི་གདམས་པའི་ཐུགས་རྒྱུད་
ཕྱུག་པ་དཀོན་མཆོག་ཡོན་ཏན་ལྷུན་གྲུབ། མཁས་པའི་རྒྱལ་ཐབས་ནོན་པ་རྣམ་
སྣང་ཉི་མ། འཁྲུལ་ཞིག་པ་ཆེན་པོ་གུ་རུ་བསྟན་པ། ད་ལྟ་འཚོ་བཞིན་པའི་
དགོན་འདིར་བཀའ་དྲིན་ཆེ་བ་བསྭ་བསྟན་ཁོ་རྣམས་སོ། །
༈ གཉིས་པ་མཁར་ཚང་གི་གདན་རབས་ནི། མཁས་བཙུན་བཟང་
གསུམ་ལྡན་པ་མཁར་བླ་ཀུན་དགའ་དར་རྒྱས་དང་། རིམ་གཉིས་ཀྱི་གཏེར་
94



མཛོད་དང་པོའི་སངས་རྒྱས་གཉིས་ཀྱིས་བཤད་སྒྲུབ་རྟག་བརྟན་གླིང་ཞེས་པའི་
ཆོས་སྡེ་ཞིག་བཏབ། བསྭེ་མཁར་གཉིས་ཀྱིས་དགོན་གཞི་གཉིས་ཕྱག་འདེབས་
མཛད་པ་ཕལ་ཆེར་དུས་མཉམ་པར་གསུངས། དེ་ནས་འཕོ་བ་གྲོང་འཇུག་གི་
གདམས་པ་ལ་མངའ་བརྙེས་པ་ཤར་མཚོ་ནམ་མཁའ་རྒྱལ་མཚན་ཞེས་བསམ་
ཡུལ་ལས་འདས་པའི་སྐྱེས་ཆེན་ཞིག་བྱོན། མཆོག་སྤྲུལ་ཀུན་དགའ་ངག་དབང་
འཕྲིན་ལས། མཁར་བླ་བསམ་འགྲུབ་རྒྱ་མཚོ། མཁས་གྲུབ་ཀྱི་དབང་ཕྱུག་ཆེན་
པོ་མཁར་བླ་བསྟན་པ་ཆོས་འཕེལ། སྐུ་དབོན་ཀུན་དགའ་རྒྱ་མཚོ། དབོན་
སྤྲུལ་འཇིགས་མེད་རྒྱ་མཚོ། མཆོག་སྤྲུལ་བསྟན་པའི་རྒྱལ་མཚན། ཀུན་དགའ་
འགྱུར་མེད་ཆོས་ཀྱི་དབང་ཕྱུག དེ་ནས་རང་ཅག་རྣམས་ཀྱི་བཀའ་དྲིན་གསུམ་
ལྡན་གྱི་བླ་མ། ༧མཁར་རྡོ་རྗེ་འཆང་ཀུན་དགའ་ཤེས་རབ་ཆོས་འཕེལ་རྒྱ་མཚོ་
ནི། མཁས་པ་དང་བཙུན་པ་བཟང་པོའི་རྣམ་ཐར་ལས་འཛད་པའི་ངེས་དོན་
གྱི་བསྟན་པའི་མཛེས་རྒྱན་ཆེན་པོ་འདིའི་ཐུན་མོང་སྣང་ཚོད་དུ་བསྣུན་པའི་རྣམ་
ཐར་རྒྱས་པར་ཤེས་འདོད་ན། མཁན་ཆོས་འཕེལ་གྱིས་བརྩམས་པའི་བསམ་
འཕེལ་ནོར་བུའི་དོ་ཤལ་དུ་གསལ། ད་ལྟ་སྐུ་ན་ཕྲ་བའི་མཆོག་སྤྲུལ་བཀྲ་ཤིས་
དོན་གོ་ནི། དགོན་གཞུང་གི་ཕྱག་སྲོལ་ལྟར་ཆོ་ག་ཆོས་སྤྱོད་གཞུང་རྒྱུགས་སྤྲད་
ནས། གཞུང་ལུགས་ལ་གསན་བསམ་གནང་བས་བློ་གྲོས་ཀྱི་རྣམ་དཔྱོད་ལ་
བསྔགས་བརྗོད་ཆེ། །
བསྭེ་མཁར་གཉིས་ཀྱི་དགོན་པ་གཅིག་ཏུ་གྱུར་ཚུལ་ནི། རྗེ་བཙུན་མ་
ཀུན་དགའ་འཕྲིན་ལས་དབང་མོའི་ལུང་བསྟན་པ། འོད་འཕྲོ་བ་གསེར་གྱི་ས་
གཞི་ལ། ། མདངས་པད་མ་རཱ་གའི་པད་ཚལ་རྒྱས། ། ཞེས་གསུངས་པ་ལྟར་
བསྭེ་མཁར་གཉིས་དང་ཅ་བ་བླ་མ་ངག་དབང་ཡོན་ཏན་རྣམས་ཀྱི་ཐུགས་བསྐྱེད་
བཞིན། རྒྱལ་བསྟན་སྤྱི་དང་ཁྱད་པར་གངས་རིའི་ཁྲོད་ཀྱི་ཆོས་བརྒྱུད་ཆེན་པོ་



དཔལ་ལྡན་ཇོ་ནང་བའི་ལྟ་སྒོམ་སྤྱོད་གསུམ། གཞི་ལམ་འབྲས་གསུམ། དབང་
ལུང་མན་ངག་གི་གསང་མཛོད་ཉམས་པ་སླར་གསོ་དང་མི་ཉམས་གོང་འཕེལ་གྱི་
ཕྱིར་དང་བསྟན་པ་དང་འགྲོ་བའི་ཆེད་དུ་དགོན་པ་གཉིས་གཅིག་ཏུ་བསྒྱུར་བ་
ཐུགས་མཐུན་བྱུང་སྟེ། ཚེས་ཀ་བསམ་འགྲུབ་གླིང་དུ་རྗེ་ཡོན་ཏན་རྒྱ་མཚོ་སྙན་
ཞུ་ཕུལ་ཏེ། རྔ་ཡུལ་དབུས་སུ་བཀྲ་ཤིས་མེ་ལོང་འཁྱིལ་ཞེས་པ། དཔལ་འཁོར་
ལོ་སྡོམ་པའི་གནས་མཆོག མཁས་གྲུབ་རིམ་པར་བྱོན་པའི་བསྟི་གནས་འདིར་
རབ་བྱུང་བཅུ་བཞི་བའི་ནང་ཚན་ཁྱིའི་ལོ་ནས་བཟུང་། རྗེ་རྒྱལ་བོ་དང་གྲོས་ལ་
དབང་བའི་བློན་པོའི་ཚོགས་དད་ལྡན་གྱི་ལྷ་སྡེ་ཡོངས་དང་མཆོད་ཡོན་གྱུར་ནས་
ད་ལྟའི་བར་ཆོས་སྡེ་ཆེན་པོ་འདི་གྲུབ་པ་ཡིན་ལ། སྔ་སྲོལ་བཟང་པོའི་བཅའ་
ཡིག་གི་དགོངས་པ་མ་ཉམས་པར་དགོན་འདིའི་ནང་སོ་རྣམས་དང་། ཁམས་
ཚན་བཞི་དང་། དུས་འཁོར་གྱི་སྒྲུབ་གྲྭ་བ། བཤད་གྲྭ་ལྔ་རིག་གླིང་སོགས་ཀྱིས་
རྒྱུན་བསྐྱངས་པ་འདི་ཀའོ། །
གཞན་ཡང་དགོན་འདིར་ངེས་པ་དོན་གྱི་སྦས་པའི་རྣལ་འབྱོར་བ་བསམ་
ཡུལ་ལས་འདས་པ་མང་པོ་བྱོན་པའི་ལོ་རྒྱུས་འབྲི་འོས་ཡོད་ན་ཡང་། གྲགས་ཆེ་
བའིམཁས་པ་དང་གྲུབ་པའི་གོ་འཕང་བཞེས་པ་རྣམས་ཀྱི་མཚན་ཙམ་སྨོས་ན།
མཁས་གྲུབ་ཀྱི་འཁོར་བསྒྱུར་ཆེན་པོ་རིག་འཛིན་རྣམ་སྣང་རྡོ་རྗེ་ནི་སྤྱི་ལོ་
༡༨ ༤༨ ལོར་སྐུ་འཁྲུངས། འབྲོག་དགེ་ཡོན་ཏན་རྒྱ་མཚོ་བཤེས་གཉེན་བསྟེན་
ནས་ཇོ་ནང་རང་ལུགས་ཀྱི་གདམས་པ་མ་ལུས་པ་གསན་བཞེས་གནང་བས།
མངོན་པར་རྟོགས་པའི་ཡོན་ཏན་གྱི་དབང་ཕྱུག་ཏུ་གྱུར། གཞན་ཡང་མཁས་པ་
མང་པོའི་མདུན་ནས་གཞུང་ལུགས་ལ་གསན་བསམ་རྒྱ་ཆེར་མཛད་པས་མཁས་
པའི་རྒྱལ་ཐབས་སུ་འཁོད། ཕྱོགས་སྐྱོང་དགེ་བཤེས་དང་རང་སྟོང་དང་གཞན་
སྟོང་གི་བཞེད་ལུགས་ཀྱི་བགྲོ་གླེང་མཛད་པས། འདི་བའི་རྣམ་དཔྱོད་ལ་དགེ་



བཤེས་ཚང་ཡ་མཚན་ཏེ་དོལ་ཆུང་ཞེས་བསྔགས་བརྗོད་ཕུལ། གྲོང་མང་པཎྜི་ཏ་
ཞེས་སྙན་པའི་གྲགས་པ་ཁྱབ། ཆོས་སྡེ་འདིའི་བཤད་སྒྲུབ་ལས་གསུམ་གྱི་འཁོར་
ལོ་བསྐོར་བ་ལ་མཛད་རྗེས་མི་དམན་པ་བཞག དམ་པ་འདིའི་གསུང་ཆོས་ནི་
རང་ལུགས་བཞེད་པ་རྩལ་འདོན་གྱི་མདོ་རྒྱུད་ཀྱི་བཤད་པ་དང་། རྒྱུད་སྡེ་དུ་
མའི་ཆོ་ག་ཆོས་སྐྱོང་གི་བསྐང་གསོལ། མགུར་ཚོགས་སོགས་མཁས་བླུན་གང་
གིས་བལྟས་ཀྱང་རྒྱུད་དང་འཚམས་པའི་གོ་བ་ཡོད་པ། སྙན་ལ་འཇེབས་པ།
མ་བཅོས་རང་བྱུང་གི་རིག་པ། རྣམ་ཀུན་མཆོག་ལྡན་གྱི་དབྱིངས་ལས། ཡི་
གེའི་གཟུགས་རིས་སུ་ཕབ་པ་པོད་བཞི་བཞུགས་པ་འདི་འོ། ། ཅ་བ་བླ་མ་ཡོན་
ཏན་གྱིས་ཁྲི་བ་མཛད། གཞི་གསུམ་ཉམས་ལེན་གསར་འཛུགས་སོགས་བཀའ་
དྲིན་ཆེ། དེ་ནས་དཀོན་མཆོག་བསྟན་འཛིན་ནི་སྡེ་འདིའི་ལུགས་གཉིས་ལ་
མཛད་རྗེས་ཆེ་བ་ཞིག་ཡིན་ནོ། ། ད་ལྟ་སྐུ་ན་ཕྲ་བ་འཇམ་དབྱངས་བསྟན་ཀོ་
བཤད་སྒྲུབ་ལ་བརྩོན་བཞིན་པའོ། ། དུས་འཁོར་སྒྲུབ་གྲྭའི་རྡོ་རྗེ་སློབ་དཔོན་གྱི་
བྱུང་རིམ་ནི། ཨ་ལགས་གྲོང་མང་བས་དུས་འཁོར་དང་། བདེ་མཆོག་གི་སྒྲུབ་
པའི་རྒྱལ་མཚན་བསྒྲེངས་ནས། རིམ་གཉིས་ལམ་གྱིས་མི་དམན་པའི་བུ་སློབ་
མཐའ་ཡས་ཀྱང་། དགོན་པ་སྤྱི་གཞུང་གི་རྡོ་རྗེ་སློབ་དཔོན་དང་པོ་ནི། རྣལ་
འབྱོར་གྱི་དབང་ཕྱུག་དཀོན་མཆོག་ཆོས་ཀྱི་རྒྱ་མཚོ་ནས་བགྲང་བ་ཡིན་འདུག
དམ་པ་འདིའི་བཀའ་དྲིན་གསུམ་ལྡན་གྱི་བླ་མ་ནི་རྨེ་ཀ་ཚང་དང་། གྲོང་བ་
གཉིས་ལས་ཇོ་ལུགས་ཀྱི་གདམས་པ་ཡོངས་སུ་ནོད་ནས་བསྲེ་མཁར་གཉིས་ཀྱིས་
སྒྲུབ་གྲྭའི་སློབ་དཔོན་དུ་མངའ་གསོལ། དེ་ནས་རྡོ་རྗེ་སློབ་དཔོན་གཉིས་པ།
དཀོན་མཆོག་གསང་བ་མཐའ་ཡས་ནི། གྲོང་མང་པཎྜི་ཏ་དཀོན་མཆོག་ཆོས་
བཟང་གི་དྲུང་དུ་དགེ་ཚུལ་སློང་གི་སྡོམ་པ་ལེགས་པར་ནོད། མཚན་ལ་དཀོན་
མཆོག་གསང་བ་མཐའ་ཡས་གསོལ། ད་ནས་སྦྱོར་དྲུག་ས་དམར་ལུང་རྟོགས་



ཚང་གི་མདུན་ནས་ཉམས་ལེན་ཟབ་མོ་མཛད་པས་རྟོགས་པའི་ཀློང་བརྡོལ།
གྲུབ་ཆེན་དགོན་དང་། དྷི ཕུ་དུག་ཙ་སྐྱབས་མགོན་སོགས་ལས་གཞུང་ལུགས་
གསན་བཞེས་གནད་སྨིན་མཛད། ཕྱིས་ནས་རང་དགོན་གྱི་རྡོ་རྗེ་སློབ་དཔོན་ལ་
མངའ་གསོལ་ནས་དབང་ལུང་མན་ངག་གི་བཀའ་གསང་ཡངས་པར་བྱས།
སློབ་ཆེན་རང་དང་མཉམ་པའི་ཉམས་ལེན་པ་མང་པོ་བྱུང་ནས་བསྟན་པའི་རྒྱལ་
མཚན་མཁའ་ལ་བསྒྲེངས་པས་བཀའ་དྲིན་ཤིན་ཏུ་ཆེ།
གསུམ་པ། དཔལ་ཀུན་དགའ་རྒྱལ་མཚན་ཞེས་མཚན་ཙམ་གྱིས་ཉམས་
རྟོགས་ཀྱི་དཔལ་སྟེར་བའི་བདག་ཉིད་ཆེན་པོ་འདི་ནི། བསྭེ་ཡོན་ཏན་ལྷུན་
གྲུབ་དང་། འོད་ཟེར་ཚང་དང་། གསང་མཐའ་ཚང་བླ་མར་བསྟེན་ནས་
གདམས་པ་མ་ལུས་པར་གསན་བཞེས་གནང་། ཁྱད་པར་དུ་ཀུན་དགའ་འགྱུར་
མེད་ཀྱི་དྲུང་ནས་སྦྱོར་དྲུག་གི་ཉམས་ལེན་ལ་དྲག་ཏུ་བརྩོན་པས་རྒྱུད་དོན་ལྟར་
མངོན་པར་རྟོགས་པ་མ་ལུས་པ་ཐུགས་ལ་འཁྲུངས། གསང་མཐའ་ཚང་ཞིང་
བརྗེ་བའི་སྐབས་སུ་རྒྱལ་ཚབ་ཏུ་མངའ་གསོལ་མཛད། གདུལ་བྱ་རྗེས་སུ་བཟུང་
ནས་རྒྱལ་བསྟན་སྤྱི་དང་དཔལ་ལྡན་ཇོ་ནང་བའི་བསྟན་པ་ལ་སྲོག་འཛིན་སྨན་གྱི་
སྡེབ་སྦྱོར་མང་དུ་མཛད་དོ། །
བཞི་བ། བདག་ཅག་གི་བཀའ་དྲིན་གསུམ་ལྡན་གྱི་བླ་མ་རྡོ་རྗེ་འཆང་
ཆེན་པོ། མཚན་ཙམ་ཐོས་པས་བྱིན་རླབས་སྣང་བའི་དཔལ་སྟེར་བ་༧ཀུན་
དགའ་ཐུགས་རྗེ་དཔལ་བཟང་པོ་ནི། འཛི་ཡུལ་གྱི་སྟོད་གྲོང་ཤོས་མདའ་ཞེས་
པ་སྤྱི་ལོ་ ༡༩༢༥ལོ་ནས་༢༠༠༠ལོར་བྱོན་པ་ཡིན་ལ། བྱིས་པའི་དུས་ནས་
གཞན་ལས་འཕགས་པའི་ཡོན་ཏན་དུ་མ་མངའ་བ། དགུང་ལོ་བཅུ་གསུམ་སྟེང་
བསྭེ་དགོན་དུ་ཕེབས་ནས། དཀོན་མཆོག་ཆོས་ཀྱི་རྒྱ་མཚོའི་དྲུང་དགེ་ཚུལ་གྱི་
སྡོམ་པ་བཞེས་ནས་དཀོན་མཆོག་ཐུགས་རྗེ་དཔལ་ཞེས་པའི་མཚན་གསོལ། དེ་
98་



ནས་དགོན་གཞུང་འདིའི་ཕྱག་སྲོལ་ལྟར་རྒྱུད་སྡེ་སོ་སོའི་ཆོ་ག་ཕྱག་ལེན་གཞུང་
རྒྱུགས་རིམ་བཞིན་སྤྲད། ཁྱད་པར་དཀོན་མཆོག་གསང་བ་མཐའ་ཡས་བསམ་
སྦྱོར་དག་པས་བླ་མར་བསྟེན་ནས། སྦྱོར་བ་ཡན་ལག་དྲུག་ཉམས་སུ་བླང་བ་མ་
ཟད་རྒྱུད་སྡེ་སོ་སོའི་དབང་བསྐུར་རྒྱུད་བཤད་མན་ངག་གི་གདམས་པ་བུམ་པ་
གང་བྱོའི་ཚུལ་གནང་བས་རྟོགས་པའི་དབང་ཕྱུག་ཏུ་གྱུར། དེ་ནས་ཀུན་དགའ་
རྒྱལ་མཚན་གྱིས་མཐར་རྒྱལ་ཚབ་ཏུ་མངའ་གསོལ་མཛད། རྒྱལ་བའི་བསྟན་པ་
སྤྱི་དང་ངེས་དོན་རང་ལུགས་འཛིན་པ་དཔལ་ལྡན་ཇོ་ནང་བའི་བསྟན་པ་ལ་བྱས་
རྗེས་བླ་མེད་བཞག དུས་ཀྱི་ཉེན་ཕྲེང་སྐབས་སུ་བཤད་སྒྲུབ་ལས་གསུམ་གྱི་
འཁོར་ལོ་བར་མེད་དུ་རྒྱ་ཆེར་བསྐོར། རྗེ་འདི་བའི་སློབ་རྒྱུད་ནི་མདོ་དབུས་
གཙང་གསུམ་སོགས་ཤིན་ཏུ་མང་བས་༧རྗེ་བཙུན་ཡོན་ཏན་བཟང་པོ་དང༌།
༧ཀུན་དགའ་ཐུགས་རྗེ་དཔལ་རྣམ་གཉིས་ཇོ་ནང་བསྟན་པའི་མཛེས་རྒྱན་རྣམ་
གཉིས་སུ་གྲགས་པ་དོན་ལ་གནས་སོ། ། །
རྡོ་རྗེ་སློབ་དཔོན་ལྔ་བ། ཐུབ་བསྟན་ཆོས་ཀྱི་འོད་ཟེར་ནི་མགོ་ལོག་
དགའ་བདེ་གད་ཐོག་འགབ་མའི་ཡུལ་དུ་སྐུ་འཁྲུངས། མཆོག་སྤྲུལ་གར་དབང་
ཉི་མ་དང་བློས་ཚུལ་གྱི་དྲུང་རབ་ཏུ་བྱུང་ནས་ལུང་སྔོན་དགོན་པའི་ཆོས་གྲྭར་
ཞུགས། དགུང་ལོ་བཅུ་དྲུག་གི་སྟེང་བསྭེ་དགོན་གྱི་ཁྲི་བ་ར་བ་དཀོན་མཆོག་
གིས་བླ་མ་གསང་མཐའ་ཚང་གི་ཡང་སྤྲུལ་དུ་ངོས་འཛིན་མཛད། རང་དགོན་
དུ་ཞབས་སོར་འཁོད་ནས་རྗེ་བཙུན་ཀུན་དགའ་ཐུགས་རྗེ་དཔལ་དང་། མཁར་
སྤྲུལ་རིན་པོ་ཆེ། མཁན་སྣང་བ་དཔལ་སོགས་ལས་གསན་བསམ་རྒྱ་ཆེར་གནང་
བམ་ཟད་ཉམས་ལེན་གྱི་འབྲས་བུ་གཡུར་དུ་ཟོས་པས་དགོན་འདིའི་ཁྲི་བ་ལོ་
བཅུ་གཉིས་བཞུགས། མཐར་བླ་མ་རིན་པོ་ཆེའི་རྒྱལ་ཚབ་མངའ་གསོལ་མཛད་
ནས་གསང་ཆེན་ཆོས་ཀྱི་དགའ་སྟོན་འགྱེད་བཞིན་པ་འདི་གའོ། །



བཤད་གྲྭ་ཐོས་བསམ་གླིང་འདིར་མཁན་རབ་བྱུང་ཚུལ་དང་པོ་ནི། ས་
འབྲུག་ལོར་ཅ་བ་དཀོན་མཆོག་བསྟན་འཛིན་དང་། ལྷག་བསམ་ཟོལ་མེད་གྱི་
གླིང་ཤིང་བཟོའི་དགེ་སློང་བསྟན་འཛིན་ གཉིས་ཀྱིས། ཐུབ་བསྟན་ཡོངས་
རྫོགས་ཀྱི་བདག་པོ་ཤར་འཛམ་ཐང་བ་༧མཁན་ཆེན་བློ་བཟང་འཕྲིན་ལས་ཆོས་
སྡེ་འདིར་གདན་འདྲེན་ཞུས་ནས་དབུ་མ་མཐར་འཛིན་གདུང་འཕྲོག་ ལུང་
རིགས་ཀྱི་ལམ་ནས་གཞན་སྟོང་གི་ཆོས་རྔ་ཆེན་པོ་བརྡུངས། མཁས་དབང་ཆེན་
པོ་མཁར་སྤྲུལ་རིན་པོ་ཆེས་གཞུང་ལུགས་བཤད་པ་རྒྱ་ཆེར་གནང་། མཁན་
ཆེན་བློ་བཟང་བའི་ཐུགས་སྲས་རྣམ་དཔྱོད་ཀྱི་སྒོ་རབ་ཏུ་ཡངས་པ། ཀུན་
དགའ་སྣང་བ་དཔལ་མཁན་ཁྲི་དང་པོ་ལ་མངའ་གསོལ། བསྟན་པའི་སྦྱིན་
བདག་ཆེན་པོ་གད་རྩེ་ཚང་གིས་ཆོས་ར་དང་ལྷ་ཁང་ཐོག་བརྩེགས་གཉིས་ཅན་
བཞེངས་གྲུབ་མ་ཟད་ཕྱི་ནང་གི་མཐུན་རྐྱེན་མང་པོ་སྦྱར། ཡིག་ཆ་ཡང་ཀུན་
མཁྱེན་ཡབ་སྲས་དང་། རྗེ་བཙུན་གྱི་ཡིག་ཆ་གཞིར་བཞག་གི་སྟེང་ནས་འབའ་
མདའ་ཡབ་སྲས་ཀྱི་ཡིག་ཆས་ཟུར་བརྒྱན་ཏེ་བཀའ་པོད་ལྔའི་གོ་རིམ་བཞིན་གྱི་
དཔེ་ཁྲིད་དང་འཛིན་གྲྭ་འཕར་ཚུལ་སོགས་ཡོད། མཁན་རབས་གཉིས་པ་
དབང་བརྩོན་གྱིས་ཚད་མ་དང་ཕར་ཕྱིན་ལོ་གསུམ་དཔེ་ཁྲིད་ཀྱིས་བཀའ་དྲིན་
བསྐྱངས། མཁན་རབས་གསུམ་པ་དཀོན་མཆོག་ཆོས་ཀོ། བླ་མ་ཐུགས་རྗེ་དང་
མཁར་སྤྲུལ་རིན་པོ་ཆེ་ལས་གདམས་པ་མང་པོ་ནོད། མཁན་ཆེན་བློ་བཟང་
འཕྲིན་ལས་སོགས་ནས་སློབ་སྦྱོང་གནད་སྨིན་མཛད་དེ་དགོན་འདིར་ལོ་གཉིས་
དཔེ་ཁྲིད་མཛད་ནས་གྲྭ་ས་ཕྱོགས་མེད་དུ་འགྲིམས་ཏེ་ད་ལྟ་རང་དགོན་དུ་ཞབས་
སོར་འཁོད། མཁན་རབས་བཞི་བ་ཀུན་དགའ་ཆོས་འཕེལ་ཡིན་ལ། ཆུང་ངུའི་
དུས་ནས་རྣམ་དཔྱོད་ཀྱི་སྒོ་ཡངས་ཤིང་བླ་མ་ཐུགས་རྗེ། མཁར་སྤྲུལ་སྐུ། དམུ་
དགེ་བསམ་གཏན། མཁན་ཆེན་བློ་བཟང་འཕྲིན་ལས། མཁན་སྣང་བ་དཔལ།
100



དབང་བརྩོན་སོགས་ལས་གསན་བསམ་གནད་སྨིན་མཛད་ནས་མཁས་པའི་གོ་
འཕང་ཐོབ་ནས་དགོན་འདིའི་ཕྱག་མདུད་དམར་པོས་མགུལ་བར་བརྒྱན་ཏེ།
འཆད་ཉན་གྱིས་དུས་འདའ་ནས་ལོ་བདུན་དུ་བཀའ་དྲིན་ཆེ། མཁན་རབས་ལྔ་
བ་ནི། ཆོས་དཔལ་གྱིས་ད་ལྟ་ཚད་མ་དང་དབུ་ཕར་གྱི་སྒོ་ནས་དཔེ་ཁྲིད་བཀའ་
དྲིན་སྐྱོང་བཞིན་པའོ། ། དགོན་འདིའི་གཙོ་སྐྱོང་བ་བསྲེ་མཁར་གཉིས་དབུས་
བཞུགས་དང་། མཁན་སློབ་ལས་སྣེས་ཟུར་བརྒྱན་ཏེ་དགེ་འདུན་པ་ཆིག་སྟོང་
ཙམ་གྱིས་ངེས་དོན་གྱི་བསྟན་པའི་རྒྱལ་མཚན་མི་ནུབ་མཐོན་པོར་སྒྲེང་བཞིན་
པའོ། ། རྒྱས་པར་ལོ་རྒྱུས་ཤེས་འདོད་ན་མཁན་ཆོས་འཕེལ་གྱིས་མཛད་པའི་
གདན་རབས་རྫོགས་ལྡན་ཆོས་སྒྲའི་རང་གདངས་ལས་མཁྱེན་པར་འཚལ། །
གསང་སྔགས་རྒྱུད་སྡེ་རྒྱ་མཚོའི་དགོངས་དོན་དང་། །།
ངེས་དོན་མདོ་སྡེའི་དགོངས་པ་གཅིག་སྒྲིལ་ཏེ། །
མཐར་ཐུག་ལྟ་བའི་གནད་གསང་དབུ་མའི་ལུགས། །
གཞན་སྟོང་ལྟ་བའི་བགྲོ་གླེང་འདི་ན་སྒྲོག །
མཁར་བླའི་རི་ཁྲོད་དབེན་གནས་འོད་གསལ་བདེ་ཆེན་ཕོ་བྲང་།
དེ་ཡང་རི་ཁྲོད་འདི་ནི་མཁར་བླ་བསྟན་པའི་རྒྱལ་མཚན་གྱིས་ད་ལྟའི་
བསྭེ་དགོན་མ་ཆགས་པའི་གོང་རོལ་ནས། ངེས་དོན་བསྟན་པ་འཛིན་པའི་ཆོས་
གཞི་བྱས་ནས་ད་ལྟ་ཡང་འདུ་ཁང་དང་། གྲྭ་ཁང་སོགས་ཀྱི་ཤུལ་མ་ཉམས་པར་
ཡོད་དོ། ། དམ་པ་འདིའི་ཇོ་ནང་བའི་ཐུན་མིན་ཉམས་ལེན་གནད་སྨིན་པར་
མཛད་ནས་ལོ་རབས་མང་པོ་ཞིག་བཞུགས་པ་ཡིན་ནོ། ། དེའི་རྗེས་ནས་མཁར་
བླ་མ་ཀོང་སྤྲུལ་ཡོན་ཏན་རྒྱ་མཚོའི་དངོས་སློབ་ཀུན་དགའ་འགྱུར་མེད་ཀྱིས་ཆོས་
འཁོར་རྒྱ་ཆེར་བསྐོར། དེ་ནས་ཡང་གླིང་རི་ཁྲོད་པ་དང་། རྫ་རི་ཁྲོད་པས་ངེས་
101



གསང་ཟབ་མོའི་ཉམས་ལེན་གཤའ་མ་བྱས་པས་སྒོམ་ཆེན་པ་མང་པོ་བཞུགས་
ནས་སྒྲུབ་པ་བྱས། ཕྱིས་ནས་ཆོས་ལུགས་ཀྱི་སྲིད་ཇུས་བཟང་བོའི་སྐབས་སུ་
༧མཁས་བཙུན་བཟང་གསུམ་འཛོམས་པའི་ཀོང་སྤྲུལ་ཡོན་ཏན་རྒྱ་མཚོའི་ཡང་
སྤྲུལ་ཀུན་དགའ་ཤེས་རབ་ཆོས་འཕེལ་རྒྱ་མཚོའི་ཐུགས་བསྐྱེད་འོག རི་ཁྲོད་
འདིར་སླར་གསོ་བྱས་པ་མ་ཟད། དཔལ་ལྡན་ཇོ་ནང་བའི་དུས་འཁོར་བསྐྱེད་
རྫོགས་ཀྱི་བཤད་ཁྲིད་མན་ངག་མཁས་གྲུབ་བརྒྱུད་པའི་ཞལ་ཆབ་གཙང་མ་སྐལ་
བ་ལྡན་པའི་སློབ་ཚོགས་སུ་གནང་བས་སྨིན་གྲོལ་གྱི་ས་ལ་བཀོད། གཞན་ཡང་
གངས་ཅན་སྒྲུབ་སྡེ་ཤིང་རྟ་བརྒྱད་ཀྱི་ནང་ཚན་ཤངས་པ་བཀའ་བརྒྱུད་ཀྱི་མན་
ངག་རྗེ་བཙུན་ནས་བརྒྱུད་པ་གསེར་ཆོས་མན་ངག་ཡོངས་རྫོགས་དབང་ལུང་
ཁྲིད་གསུམ་དགེ་འདུན་བརྒྱ་ཕྲག་ལྷག་ལ་གནང་བས། མངོན་པར་རྟོགས་པའི་
གོ་འཕང་ཐོབ་པའི་གནས་ཆེན་ཞིག་ཡིན་ལ། མཐར་ཡང་། དགེ་བའི་ཚོགས་
རྣམས་བསགས་པ་ཀུན། ། བདག་གིར་ཡོངས་སུ་བཟུང་མེད་པས། ། སེམས་
ཅན་མ་ལུས་དོན་ཀུན་ཏུ། ། ཆོས་དབྱིངས་བླ་ན་མེད་པ་བསྔོ། ། ཞེས་གསུངས་
ནས་དགུང་ལོ་གྱ་བཞི་བའི་དུས་སློབ་མའི་གཙོ་བོ་རྣམས་ལ་དགོས་ངེས་བཀའ་
སློབ་མང་པོ་གནང་ནས་དགོངས་པ་ཆོས་དབྱིངས་སུ་ཐིམ། རྩ་རླུང་ལ་དབང་
ཐོབ་པའི་འབྲས་རྟགས་སུ་རྒྱུད་ཀྱི་དགོངས་དོན་བཞིན་ཐིག་ལེ་གོ་བཟློག་པ་
རྟགས་མཚན་ཁྱད་པར་ཅན་མངའ། ད་ལྟ་ཡང་བླ་མ་གསང་མཐའ་ཚང་གི་
དངོས་སློབ་ཀུན་དགའ་ངེས་དོན་ཉི་མ་སོགས་སྒོམ་པ་བ་ཁ་ཤས་བཞུགས་ནས་
སྒྲུབ་པའི་རྒྱལ་མཚན་སྒྲེང་བཞིན་པའོ། །
འཇིག་རྟེན་ཆོས་བརྒྱད་ཐལ་བ་རླུང་ལ་བསྐུར། ། །
ངེས་འབྱུང་བྱང་ཆུབ་ཟབ་མོའི་རྒྱུད་བསྐུལ་ནས། །
དབེན་པར་གནས་པའི་བསམ་གཏན་གླིང་ག་ན། །
་ འདི་ཕྱི་གཏན་བདེའི་དགེ་མཚན་རྙེད་པ་རྨད། །
102



བསྲེ་དགོན་ཨེ་ཝཾ་ཅོག་སྒར་བཙུན་མའི་གླིང་།
བཙུན་དགོན་འདི་ཡང་ཐོག་མ་ཟབ་གསང་ངེས་དོན་བསྟན་པའི་མཛེས་
རྒྱན། བསྭེ་དགོན་ཐུབ་བསྟན་ཕྱོགས་རྒྱལ་གླིང་གི་རྡོ་རྗེ་སློབ་དཔོན་དཀོན་
མཆོག་ཆོས་ཀྱི་རྒྱ་མཚོས་རི་ཁྲོད་བཟུང་ནས། དུས་ཀྱི་འཁོར་ལོའི་རྫོགས་རིམ་
ཉམས་ལེན་བྱས་ནས་མངོན་རྟོགས་ཀྱི་རིམ་པ་མི་དམན་པ་ཐོབ་པར་གཞན་དུ་
གསལ། དེའི་སྐབས་དུས་འཁོར་ཉམས་སུ་ལེན་པའི་བཙུན་མའི་རྣལ་འབྱོར་བ་
ཁ་ ཤས་ཡོད་དོ། ། དེ་རྗེས་རྡོ་རྗེ་སློབ་དཔོན་རྟོགས་པའི་བ་དན་མི་ཉམས་
མཐོན་པོར་སྒྲེང་མཁས་དཀོན་མཆོག་གསང་བ་མཐའ་ཡས་ཀྱི་རི་ཁྲོད་འདིར་
ཡུན་རིང་བཞུགས། འདིའི་དུས་སུ་དུས་འཁོར་གྱི་རྣལ་འབྱོར་མ་མང་པོ་བྱུང་།
རྡོ་རྗེ་སློབ་དཔོན་འཇམ་དབྱངས་ཀུན་དགའ་རྒྱལ་མཚན་གྱིས་སྒྲུབ་པ་བྱས་པའི་
ལོ་ཁ་ཤས་ཤིག་ནས་བཅོས་བསྒྱུར་བྱས། རྡོ་རྗེ་འཆང་ཀུན་དགའ་ཐུགས་རྗེ་
དཔལ་གྱི་བཀའ་དགོངས་བཞིན་དུ། བསྟན་པ་ཡང་དར་སྐབས་སུ་འཇམ་
དབྱངས་ཀུན་དགའ་རྒྱལ་མཚན་གྱི་དངོས་སློབ། བསྭེ་དབོན་གདན་རབས་
བཅུ་གསུམ་པ་༧རྡོ་གྲུབ་ཀུན་བཟང་གཞན་ཕན་གྱི་ཡང་སྤྲུལ་ཆོས་ཀྱི་རྒྱལ་མཚན་
གྱི་ཐུགས་བསྐྱེད་འོག་ནས། ད་ལྟའི་བཙུན་དགོན་འདི་ཉིད་ཀྱི་ཕྱི་ནང་གི་རྟེན་
བརྟེན་པ་བཟོ་བཀོད་ཕུན་སུམ་ཚོགས་པའི་སྒོ་ནས་ཟླ་བ་ཡར་ཚེས་ཀྱི་འཕེལ་ཁ་
བཞིན་མངོན་པར་ཤར་བ་འདི་གའོ། ། སྒྲུབ་པ་ནི་དུས་འཁོར་གྱི་སྦྱོར་དྲུག་
དང་། གཞན་བཅད་རྒྱ་མང་པོ་བཞུགས་སྲོལ་འདུག་ལ། དུས་འཁོར་ལྷ་དགུ་
སྨོན་ལམ་དུས་མཆོད་ཡིན། ནག་ཟླར་མཁའ་སྤྱོད་མའི་དུས་མཆོད། ས་ཟླའི་
དུས་མཆོད་དུས་འཁོར་བདུན་སྒྲུབ། དགུ་བའི་ཉེར་གཉིས་ཐུགས་རྗེ་ཆེན་པོ།
ཀུན་མཁྱེན་དྲུག་མཆོད་ཆེན་མོ། གཅོད་བདུན་སྒྲུབ། དབྱར་ཆོས་ཀྱི་ཉམས་
103



ལེན་རྒྱུན་པར་ཡོད་པར་བཤད། ཚེ་ལུས་སྒྲུབ་པ་མཐར་ཕྱིན་པ་དབལ་ཤུལ་
བཙུན་མ། ཇ་མ་ཚང་གི་བཙུན་མ། བཟོད་སྐོམ་ཚང་གི་བཙུན་མ་སོགས་
ཉམས་ལེན་ལ་དབང་ཐོབ་པ་འཆི་བ་ལ་རང་དབང་ཅན་མང་པོ་བྱོན་པར་
གསུངས། ད་ལྟའི་གཙོ་སྐྱོང་བ་བསྭེ་སྤྲུལ་ཚང་གི་གཙོས་བཙུན་མ་དྲུག་ཅུ་ཡས་
མས་སུ་ཡོད། དམེ་སྐོར་ཞིང་གི་ཁ་ཞབས་སུ་ཡོད་དོ། །
རྩ་གསུམ་ཌཱ་ཀི་དཔའ་མོའི་བྱིན་རླབས་འཁྲིགས། །
གསང་སྔགས་ཟབ་མོའི་སྐལ་བ་ལྡན་པའི་གནས། །
དབེན་ཅིང་ཉམས་དགའ་བཙུན་མའི་ཆོས་ཀྱི་སྡེ། །
ཨེ་ཝཾ་ཅོག་སྒར་བཙུན་མའི་གླིང་འདི་སྤྲོ། ། །
འབྲོག་དགེ་དགོན་ངེས་དོན་བསམ་འགྲུབ་གླིང་།
དགོན་འདི་ནི་རྗེ་བཙུན་ཏཱ་ར་ནཱ་ཐའི་སྐུ་སྲིང་ལྕམ་ཀུན་དགའ་འཕྲིན་
ལས་དབང་མོའི་ལུང་བསྟན་བཞིན། ཨ་མདོ་བ་དཔོན་སློབ་ཀུན་དགའ་དཔལ་
བཟང་གིས་སྤྱི་ལོ་ ༡༦༥༧ལོར་ཕྱག་འདེབས་མཛད་པར་གྲགས་ལ། དགོན་
འདི་ཉིད་ཀྱི་ལོ་རྒྱུས་རིང་ཞིང་ཆེས་སྔ་ཤོས་ཀྱི་དམ་པ་མང་པོས་བྱིན་གྱིས་
བརླབས་པ། ཞབས་ཀྱིས་བཅགས་པ། མཁས་པ་དང་གྲུབ་པའི་གོ་འཕང་ཐོབ་
པའི་སྐྱེས་ཆེན་བསམ་གྱིས་མི་ཁྱབ་པ་ཕེབས་ནས་སྤྱིར་སངས་རྒྱས་ཀྱི་བསྟན་པ་
དང་། ཁྱད་པར་ངེས་དོན་གྱི་བསྟན་པ་མཛད་རྗེས་རི་བོའི་གཏོས་དང་མཉམ་
པར་འཇོག་པའི་གནས་ཆེན། སྟེང་ན་རྩ་བརྒྱུད་བླ་མའི་བྱིན་རླབས་ཀྱི་ན་བུན་
འཐིབ་པ། བར་དུ་ཡི་དམ་རྒྱུད་སྡེ་བཞིའི་དངོས་གྲུབ་ཀྱི་སྦྲང་ཆར་འབབ་པ།
སྨད་དུ་མ་དང་མཁའ་འགྲོ་ཆོས་སྲུང་བའི་ཡེ་ཤེས་སྤྱན་དང་ལྡན་པ་རྣམས་ངང་
གིས་འདུ་བའི་ཞི་གྲོང་དེར། ཀློག་པ་ཐོས་བསམ། སྤོང་བ་བསམ་གཏན། བྱ་
104



བ་ལས་ཀྱི་འཁོར་ལོ་སོགས་བར་མེད་བསྐོར་བ་ལས་བརྩམས་ཏེ། སྒར་ཁག་
གོང་འོག་གཉིས་དབུས་བཞུགས་པའི་མཁན་སྤྲུལ་རྣམ་པའི་མཚན་ཙམ་ནི། དེ་
ཡང་སྒར་འོག་མའི་གདན་རབས་དང་པོ་དཔོན་སློབ་ཀུན་དགའ་དཔལ་བཟང་
ཡིན་ལ། དམ་པ་འདི་ནི་གཙང་སྒར་ཕུན་ཚོགས་འབྲོང་མོ་རྫོང་ཞེས་རྭ་ཆེན་རྡོ་
རྗེ་གྲགས་པའི་དབོན་རྒྱུད་སྤྱི་ལོ་ ༡༦༢༩ལོར་འཁྲུངས། ཕྱིས་མདོ་སྨད་དུ་
ཕེབས་ནས་དགོན་གཞི་འདི་བཏབ་པར་གསུངས། མཁྱེན་རབ་ཀྱི་རྩལ་ཆེ་བས་
གདན་ས་རྣམས་སུ་གྲྭ་སྐོར་མཛད་མཁས་པའི་སྙན་གྲགས་ཐོབ། ཇོ་ནང་རྟག་
བརྟན་དུ་རྒྱལ་ཚབ་རིན་ཆེན་རྒྱ་མཚོ་ལས་དབང་བཀའ་མ་ལུས་པ་གསན།
ཁྱད་པར་ཟབ་མོ་གཞན་སྟོང་གི་སྒྲོ་འདོགས་ལེགས་པར་བཅད་ནས་བསྟན་
བཅོས་དུ་མ་མཛད། རྗེ་བཙུན་ཀྱི་ལུང་བསྟན་བཞིན་རྟེན་སྐལ་དུ་མ་གནང་
ནས་རང་ཡུལ་དུ་ཞབས་སོར་འཁོད་དོ། ། །
གདན་རབས་གཉིས་པ་ལྷར་བཅས་འགྲོ་བའི་སྐྱབས་མགོན་སྐུ་དབོན་
ཆོས་སྐྱོང་དོན་གྲུབ། གདན་རབས་གསུམ་པ་འགྲོ་བའི་སྒྲོན་མེ་གཅིག་པུ་ཀུན་
དགའ་གྲགས་པ་བསམ་འགྲུབ། གདན་རབས་བཞི་བ་ངེས་གསང་ཟབ་མོའི་
མཛོད་འཆང་ཀུན་དགའ་ལྷུན་འགྲུབ། གདན་རབས་ལྔ་བ་ཡང་སྤྲུལ་འཇིགས་
མེད་ཆོས་ཀྱི་དབང་ཕྱུག གདན་རབས་དྲུག་པ་ཀུན་དགའ་ཡོན་ཏན་རྒྱ་མཚོ།
གདན་རབས་བདུན་པ་མཁས་གྲུབ་འཁོར་ལོའི་རྒྱལ་པོ་རིག་འཛིན་རྣམ་སྣང་རྡོ་
རྗེ། གདན་རབས་བརྒྱད་པ་དཀོན་མཆོག་བསྟན་པའི་ཉི་མ། གདན་རབས་
དགུ་བ་སྦྱང་སྤྲུལ་དགེ་འདུན་རྒྱ་མཚོ། གདན་རབས་བཅུ་བ་བྱ་བྲལ་ཀུན་
དགའ་བདེ་གསལ། གདན་རབས་བཅུ་གཉིས་པ་རྟོགས་པའི་དབང་ཕྱུག་ཀུན་
དགའ་ཡོན་ཏན་རྒྱ་མཚོ། གདན་རབས་བཅུ་གསུམ་པ་ད་ལྟ་སྐུ་འཚོ་ཞིང་
བཞུགས་པ་ཀུན་དགའ་ཡོན་ཏན་ལྷུན་འགྲུབ་ནི་བླ་མ་ཐུགས་རྗེ་དཔལ་སོགས་
105



ལས་དབང་དང་གདམས་པ་གསན་བཞེས་གནང་བས་རྟོགས་པའི་ཀློང་མཛོད་
དུ་གྱུར། མཁར་སྤྲུལ་དང་། མཁན་ཤེས་རབ་སོགས་ལས་གཞུང་ལུགས་ལ་རྒྱ་
ཆེར་སྦྱངས་པས་མཁས་པའི་རྒྱལ་ཐབས་འཛིན་པར་གྱུར། འཆད་རྩོད་རྩོམ་
གསུམ་དང་དབང་ལུང་མན་ངག་གི་འཕྲིན་ལས་སྤེལ་བཞིན་པ་འདི་གའོ། །
༈ སྒར་གོང་མའི་གདན་རབས་རྣམས་ནི། དང་པོ་སྐུ་དབོན་ཡོན་ཏན་
ལྷུན་འགྲུབ་ཡིན་ལ། དམ་པ་འདི་ནི་དཔོན་སློབ་ཀུན་དགའ་དཔལ་བཟང་གི་
དབོན་རྒྱུད་ཡིན་པ་མ་ཟད་དཔོན་བསླབ་པ་ཐུན་མིན་ཀྱི་བླ་མ་ཡིན་པས་མདོ་
སྔགས་ཀྱི་ཆོས་བཀའ་ཡོངས་རྫོགས་གསན་བཞེས་གནང་། སྐུ་ཚེའི་སྨད་དུ་རྫོང་
འགག་ཆོས་རྒྱལ་ཚེ་དབང་གྲགས་རྒྱལ་གྱིས་དབུ་བླར་བཀུར་ཞིང་། རྒྱལ་རོང་
རྒྱལ་ཁག་བདུན་ཡོན་མཆོད་དུ་གྱུར། ལྷར་ཡག་དགོན་དང་། བཀྲ་ཤིས་སྒང་
སོགས་འཕྲིན་ལས་རྒྱ་ཆེར་སྤེལ་བ་ཡིན་ནོ། ། གདན་རབས་གཉིས་པ་རྒྱལ་སྲས་
བརྟན་པའི་འཁོར་ལོའི་རྣམ་རོལ་ཀུན་དགའ་བཀྲ་ཤིས། གདན་རབས་གསུམ་
པ་ཟབ་མོའི་དེ་ཉིད་གཟིགས་པ་ཀུན་དགའ་དོན་གྲུབ། གདན་རབས་བཞི་བ་
སྨན་པའི་རྒྱལ་པོའི་བྱིན་རླབས་ཐོབ་པ་ངག་དབང་བཟོད་པ། གདན་རབས་ལྔ་
བ་ཀུན་དགའ་སངས་རྒྱས་རིན་ཆེན། གདན་རབས་དྲུག་པ་དཀོན་མཆོག་ཡོན་
ཏན་རྒྱ་མཚོ། གདན་རབས་བདུན་པ་ཀུན་དགའ་དར་རྒྱས། གདན་རབས་
བརྒྱད་པ་ཀུན་དགའ་དཀོན་མཆོག་ཆོས་བཟང་། གདན་རབས་དགུ་བ་དབོན་
བློ་གྲོས་རྒྱ་མཚོ། གདན་རབས་བཅུ་བ་མངོན་པར་རྟོགས་པས་ཐུགས་རྒྱུད་ཉེ་
བར་མཛེས་པ་ཀུན་དགའ་འཇམ་དབྱངས་མཁྱེན་རབས་རྒྱ་མཚོ། གདན་
རབས་བཅུ་གཅིག་པ་ངག་དབང་བློ་གྲོས་རྣམ་རྒྱལ། གདན་རབས་བཅུ་གཉིས་
པ་ཀུན་དགའ་ཚོགས་གཉིས་རྒྱ་མཚོ། གདན་རབས་བཅུ་གསུམ་པ་འགྲོ་བའི་སྤྱི་
ནོར་ཆེན་པོ་ཀུན་དགའ་ངག་གི་དབང་ཕྱུག་ད་ལྟ་འཕྲིན་ལས་རྒྱས་བཞིན་པའོ།
106



༈ སྒྲུབ་གྲྭ་གསང་སྔགས་བདེ་ཆེན་གླིང་གི་རྡོ་རྗེ་སློབ་དཔོན་བྱུང་རིམ་ནི།
༡ ངག་དབང་ཆོས་འཕེལ་རྒྱ་མཚོ། ༢ ཀུན་དགའ་ཡོན་ཏན་རྒྱ་མཚོ། ༣
དཔལ་ལྡན་རྣམ་སྣང་རྡོ་རྗེ། ༤ བདེ་ཆེན་བདེ་བའི་རྡོ་རྗེ། ༥ དཀོན་
མཆོག་བསྟན་པའི་ཉི་མ། ༦ འཇམ་དཔལ་བཞད་པའི་རྡོ་རྗེ། ༧ ཀུན་
དགའ་ཐུགས་རྗེ་དཔལ། ༨ ཤེས་རབ་ཆོས་འཕེལ་རྒྱ་མཚོ། ༩ ཀུན་
དགའ་དཔལ་ལྡན་རྒྱ་མཚོའི་བར་དུ་བྱོན་ལ། སྒྲུབ་གྲྭ་འདིར་ནི་གུ་དང་། དུས་
འཁོར་བསྐྱེད་རིམ། དུས་འཁོར་རྫོགས་རིམ་སྦྱོར་བ་ཡན་ལག་དྲུག འཇམ་
མགོན་བླ་མ་ཏཱ་ར་ནཱ་ཐའི་གསུང་འབུམ་ལས་བྱུང་བའི་རྒྱུད་སྡེ་ལྔའི་ལྷ་གྲངས་
ཉིས་བརྒྱ་ལྷག་གི་མངོན་རྟོགས་ཀྱི་སྟེང་ནས་གོང་མའི་ཕྱག་བཞེས་མ་ཉམས་པའི་
སྒོ་ནས་བཅད་རྒྱུ་འདུག་སྲོལ་ཡང་དག་པར་ཡོད་དོ། །
༈ བཤད་གྲྭ་བློ་གསལ་གླིང་ངམ་དུས་འཁོར་ལྔ་རིག་ནང་བསྟན་སློབ་གླིང་
གི་མཁན་རབས་རྣམས་ནི། ༡ གོས་པཎྜི་ཏ་ཆོས་དབྱིངས་རྒྱ་མཚོ། ༢
ཀུན་དགའ་ཡོན་ཏན་རྒྱ་མཚོ། ༣ དཔལ་ལྡན་རྣམ་སྣང་རྡོ་རྗེ། ༤ འཇམ་
དབྱངས་མཁྱེན་རབ་རྒྱ་མཚོ། ༥ དབོན་ངག་དབང་ཕུན་ཚོགས། ༦ ད་
ལྟའི་ཀུན་དགའ་དཔལ་ལྡན་རྒྱ་མཚོ་སོགས་ནས་འཆད་རྩོད་རྩོམ་གསུམ་གྱིས་
དུས་འདའ་ཞིང་བཀའ་པོད་ལྔའི་འཆད་ཉན་གནའ་ནས་ད་བར་དུ་མ་ཉམས་
པར་ཡར་ཚེས་ཀྱི་འཕེལ་ཁ་བཞིན་དུ་རྒྱས་འདུག་གོ། དུས་མཆོད་སྣ་ཚོགས་
བཞུགས། སྒར་གོང་གི་ད་ལྟའི་སྐྱབས་མགོན་རྣམ་གཉིས་ཀྱིས་གཙོས་བླ་གྲྭ་ལྔ་
བརྒྱ་ཙམ་ཡོད། དགོན་འདི་སྔོན་དུས་སུ་རྔ་ཡུལ་སའི་ཚངས་པ་མ་བློན་རྨེའུ་
རྒྱལ་བོས་བདག་སྐྱོང་བྱས་ཏེ། འབངས་སྡེར་གཏོགས་པའི་ཤོག་ཆེན་བཅུ་
གཉིས་ཡ་གྱལ་ལོ་རྟ་གྲོང་ཚོའི་ཁོངས་སུ་ཡོད། ད་ལྟ་རྔ་བ་རྫོང་ལོ་རྟ་ཞང་གི་
མངའ་ཞབས་སུ་ཡོད་དོ། །
107



དགོན་འདིའི་ལོ་རྒྱུས་རྒྱས་པར་ཤེས་འདོད་ན་མཁན་དཔལ་ལྡན་གྱིས་མཛད་
པའི་གདན་རབས་མེ་ཏོག་གི་ཚོམ་བུར་རྒྱས་པར་གསལ་ལོ། །
གཡུ་མདོག་ཞུན་མ་བྱུག་འདྲའི་འབྲོག་པའི་སར། །
དགེ་བའི་འདུན་མ་རྒྱས་པའི་ཆོས་གཞི་འདིར། །
ངེས་དོན་མདོ་སྡེ་བཤད་པའི་གླིང་ག་ན། །
རྒྱུད་སྡེ་རྒྱ་མཚོའི་སྒྲུབ་པའི་ཀུ་མུད་བཞད། །
ཐར་མོ་བྱང་ཆུབ་གླིང།།
ཆོས་གཞི་འདི་ནི་སློབ་དཔོན་པདྨའི་སྤྲུལ་བར་གྲགས་པ། སྔགས་འཆང་
ཐར་མོ་པདྨ་བཀྲ་ཤིས་ཞེས་གསང་སྔགས་རྡོ་རྗེ་ཐེག་པའི་ལམ་ལ་ཞུགས་ཏེ་གྲུབ་
པའི་གོ་འཕང་མཐོན་པོར་གཤེགས་པའི་སྐྱེས་ཆེན་དམ་པ་ཞིག་བྱུང་། ཁོང་
གིས་བསམ་ཡས་རྒྱལ་པོ་ཞག་བདུན་བཙོན་དུ་བཟུང་ནས། མདོ་སྡེ་མཆོད་པའི་
དུས་འབབ་མ་བཅུག་པ་སོགས་གསང་གསུམ་གྱི་ཡོན་ཏན་མཛད་པར་ཡོད་པར་
གྲགས། གཞི་དེར་སྒྲུབ་པ་ཉམས་ལེན་གྱི་རིམ་པ་རྣམས་མ་ནུབ་པར་གནས་པ་
ལ། དེ་རྗེས་ནས་རྗེ་བཙུན་བླ་མ་ཀུན་དགའ་ཡོན་ཏན་རྒྱ་མཚོའི་ཞལ་སྔ་ནས།
ཆུ་ཉིན་དགོན་གསར་འདེབས་ཀྱི་སྒོ་ནས་བླ་གྲྭ་ལ་ཀུན་སྤྱོད་དག་པར་བྱས་ཏེ་
དགོན་གཞི་ལ་ ཐར་མོ་བྱང་ཆུབ་གླིང་ཞེས་བཏགས་པ་ཡིན། ཇོ་ནང་རང་
ལུགས་བཞིན་གྱི་ཆོ་གའི་འདོན་འགྲིག བཅའ་འབུད་བརྡུང་གསུམ། གར་
ཐིག་དབྱངས་གསུམ། སྒྲིག་ལམ་ཚུལ་མཐུན་གྱིས་དད་ལྡན་དྭངས་པ་འདྲེན་
པའི་མིག་རྒྱན་དུ་འགྲོ་ངེས་སུ་བྱས་པའི་སྒོ་ནས་བཀའ་དྲིན་མཛད། འཇམ་
མགོན་བླ་མ་ཀུན་དགའ་འཇམ་དབྱངས་མཁྱེན་རབ་རྒྱ་མཚོས་ཆོས་སྡེ་འདིར་
བཀའ་དྲིན་ཆེན་པོས་བསྐྱངས། འབྲོག་དགེའི་གདན་རབས་སུ་བྱོན་པའི་སྐྱེས་
108



ཆེན་རྣམས་ཀྱི་མཐུ་དཔལ་དང་། རང་དགོན་གྱི་དམ་པ་མང་པོའི་བཀའ་དྲིན་
ལ་བརྟེན་ནས་ད་ལྟའི་བར་དུ་བཤད་སྒྲུབ་ལས་གསུམ་གྱི་འཁོར་ལོ་བར་མེད་དུ་
བསྐོར་ནས་དར་རྒྱས་སུ་ཆེ་བ་འདི་ལགས་སོ། ། འདུ་ཁང་དང་གྲྭ་ཁང་སོགས་
སྤུས་དག་ལ། སྐུ་གསུང་ཐུགས་རྟེན་བྱིན་རླབས་རྩ་ཆེའི་རིགས་མང་པོ་བཞུགས།
དུས་མཆོད་མང་པོར་ཡོད་པར་བཤད། སྔོན་གྱི་སྦྱིན་བདག་མགོ་ལོག་ཁང་
གསར་ཚང་ཡིན་ལ། དེང་སྐབས་སུ་ཐར་མོ་འཚོ་བ་བརྒྱད་བཀའ་དྲིན་ཆེ་བའི་
སྒང་ཡིན། དངོས་བཞུགས་སུ་བླ་གྲྭ་བརྒྱ་ལྷག་ཡོད་དོ། ། རྔ་བ་རྫོང་རོང་ངན་
ཀུང་ཧྲེའི་མངའ་འོག་ན་ཡོད།
བསིལ་ལྡན་བོད་གྱི་ཆོས་བརྒྱུད་ཇོ་ནང་བའི། །
ཕྱག་བཞེས་མ་ཉམས་རྒྱུད་སྡེའི་ཆོ་ག་ཡི། ། །
གར་ཐིག་དབྱངས་ཀྱི་སྲོལ་བཟང་འདི་ན་དགོད། །
ཐར་མོ་གླིང་ཞེས་སྙན་པ་ཆེས་ཆེར་གཡོ། །
ཨ་དཔའ་དགོན་ཆོས་སྡེ་བསམ་གཏན་གླིང་།
ཆོས་སྡེ་འདི་ནི་ཨ་དཔའ་འཇམ་དབྱངས་བསྟན་འཛིན་བཟང་པོའི་སྐུ་
ཚེའི་སྨད་དུ་བཏབ་པར་གསུངས། དམ་པ་འདི་ནི་རབ་བྱུང་བཅུ་གཅིག་པའི་
ནང་ཙམ་དུ་བྱོན། ཁོང་ཉིད་འབྲོག་དགེ་དཔལ་བཟང་བ་ལས་བསྙེན་པར་
རྫོགས། མཚན་འཇམ་དབྱངས་ཀུན་དགའ་བསྟན་འཛིན་བཟང་པོ་གསོལ།
འབྲོག་དགེ་བའི་མདུན་ནས་ངེས་དོན་གྱི་མདོ་སྡེ་དང་། བྱམས་ཆོས་སྡེ་ལྔ།
ཐེག་མཆོག་རབ་ཏུ་རྒྱས་པའི་དབུ་མ། དེའི་འགྲེལ་བ་དཔོན་སློབ་པས་མཛད་
པའི་དབུ་མ། ས་བཟང་གི་དྲིས་ལན་བླང་དོར་རབ་གསལ། གཞུང་ཆེན་པོའི་
རྣམ་བཤད་དང་། གཞན་སྟོང་དབུ་མ་ཆེན་པོའི་ལྟ་སྒོམ་ལ་སྔོན་གྱི་བག་ཆགས་
109



སད་པས་བློ་གྲོས་ཀྱི་འཇུག་སྒོ་ཡངས་སས་ཤེས་རབ་མེ་ལྟར་འབར། འདི་བ་
ཡབ་སྲས་གཉིས་ལ་མཁས་པ་དོན་ལ་གནས་པ་དཔལ་རྣམ་སྣང་རྡོ་རྗེས་གསུངས།
ཕྱིས་ནས་ཇོ་ནང་དུ་ཕེབས་ནས་ཆ་ལུང་བར་དབང་ལུང་མན་ངག་རྒྱ་ཆེར་གསན།
ལུང་དང་རྟོགས་པའི་བདག་པོར་གྱུར། ས་སྐྱ་སོགས་ནས་དབང་ལུང་གི་མན་
ངག་མང་པོ་མནོས། ཁྱད་པར་སྐུ་ཚེའི་སྨད་དུ་ཤར་རྒྱལ་མོ་ཚ་བ་རོང་དུ་དཔལ་
ཇོ་ནང་བའི་བླ་ཆེན་ནང་སོ་སྙིང་པོ་སྣང་མཛད་ཀྱིས་བླ་མར་བཀུར། ཆོས་རྒྱལ་
ཚེ་དབང་གྲགས་རྒྱལ་ལ་ཚེ་དབང་སོགས་ཟབ་བཀའ་མང་པོ་བསྩལ་བས་འཕྲིན་
ལས་རྒྱས་པར་མཛད། དེའི་རྗེས་ནས་མཐུ་སྟོབས་ནུས་པའི་དབང་ཕྱུག་བླ་ཆེན་
བློ་གྲོས་བཟང་པོ་ཞེས་བྱ་བ་བྱོན། འདི་བ་སོག་ཡུལ་སོགས་སུ་ཕེབས་ནས་ཡེ་
ཤེས་རྡོ་རྗེ་དང་མཇལ་འཕྲད་ཀྱི་སྐལ་བ་བཟང་པོ་བྱུང་། ཆོས་རྒྱལ་ཚེ་དབང་
གྲགས་རྒྱལ་གྱིས་བླ་མཆོད་དུ་བཀུར་བས་མཛད་འཕྲིན་ཆེ་བར་སྣང་། དེའི་
རྗེས་ནས་སྐུ་དབོན་ཀུན་དགའ་བཀྲ་ཤིས་རྒྱ་མཚོ་སོགས་བླ་བརྒྱུད་མང་པོ་རིམ་
པར་བྱོན་པ་ཡིན་ནོ། ། ཁྱད་པར་འབྲོག་དགེ་ཡོན་ཏན་རྒྱ་མཚོས་དགོན་འདིར་
ཀུན་སྤྱོད་ཀྱི་སྒྲིག་ལམ་གཙང་ངེས་བྱས། ཀུན་དགའ་འཇམ་དབྱངས་མཁྱེན་
རབ་རྒྱ་མཚོ་དང་འབྲོག་དགེའི་གདན་རབས་པ་རྣམས་ཀྱི་བཀའ་དྲིན་གྱིས་སྒོམ་
གྲྭ་མཐར་རྒྱས་ཀྱི་སྐལ་བ་བྱུང། སྤྱི་ལོ་༡༩༨༩ལོར་མཆོག་སྤྲུལ་ངག་གི་དབང་
ཕྱུག་ཞབས་ སོར་ཉེ་བར་འཁོད་ནས་དགོན་ གནས་ གསར་དུ་ཕྱག་འདེབས་
མཛད་ནས་རྟེན་གཞལ་ཡས་ཁང་དང་། སྐུ་གསུང་ཐུགས་རྟེན་བྱིན་རླབས་ཅན་
མང་པོ་བཞེངས་གྲུབ་མཛད་འདུག ད་ལྟ་བླ་གྲྭ་བརྒྱ་ཙམ་དངོས་བཞུགས་སུ་
ཡོད། སྔོན་གྱི་སྦྱིན་བདག་ནི་མགོ་ལོག་ཁང་གསར་ཚང་ཡིན་ལ། ད་ལྟ་ཡང་
རག་སྡེ་འཚོ་བ་དང་རྣ་སྐོར་འཚོ་བའི་ནང་ཁ་ཤས་ཡོད་པར་བཤད། དེང་
སྐབས་སུ་རྔ་བ་རྫོང་ཨ་འཁྱམ་ཀུང་ཧྲེའི་མངའ་འོག་སུ་གནས།
110



འཇམ་དབྱངས་ཀུན་དགའ་བསྟན་འཛིན་ཐུགས་བསྐྱེད་ལས། །
ཨ་དོན་སྐྱེ་མེད་ཆོས་ཉིད་དགོངས་པའི་དོན། །
རྟོགས་པའི་དཔའ་གདེངས་འབྱོར་བའི་སྐལ་བཟང་མང་། །
དགོན་སྡེ་འདི་ཡི་གྲགས་པ་མ་ཉམས་གནས། །
111



རྒྱལ་རོང་ཡུལ་དུ་ཇོ་ནང་པའི་བསྟན་པ་བྱུང་ཚུལ།
དེ་ཡང་ཆོལ་ཁ་གསུམ་གྱི་ནང་ཚན་མདོ་སྨད་རྟ་ཡི་ཆོལ་ག་བོད་ཀྱི་རུས་
རྒྱུད་དྲུག་ལས་བསྲེ་ཆུང་སྤྲ་ཡི་གདུང་རྒྱུད་དུ་གྲགས་པ། ལོ་སྟོང་ཕྲག་དུ་མའི་སྔ་
རོལ་ནས་བོད་མི་འདུས་སྡོད་ཀྱི་ས་ཁུལ་རྒྱལ་མོ་ཚ་བའི་རོང་འདིར། རྒྱལ་པོ་ཁྲི་
སྲོང་སྡེ་བཙན་གྱི་དུས་གངས་ཅན་བོད་མིའི་ལོ་ཙཱ་བ་ཆེན་པོ་བཻ་རོ་ཙ་ན་ཡུལ་
འདིར་ཕེབས་ནས་དགོན་གཞི་དང་རི་ཁྲོད་དུ་མ་ཕྱག་འདེབས་མཛད། རྫོང་
འགག་རྒྱལ་པོས་སྦྱིན་བདག་མཛད་ནས་ཆོས་འཁོར་རྒྱ་ཆེར་བསྐོར་བས་གཡུ་སྒྲ་
སྙིང་པོ་སོགས་རང་དང་མཉམ་པའི་སློབ་མ་མང་པོ་བྱུང་། རྒྱལ་རོང་གི་རྒྱལ་
ཁག་བཅོ་བརྒྱད་ན་ ༡ལྕགས་ ལ། ༢མགོ་སྨད་ དམ་ ཀ་ ལ། ༣མགོ་སྟོད།
༤དགེ་ ཤིས་ ཙ། ༥པ་ ཝམ། ༦བྲག་ སྟེང་། ༧མུ་ ཕྱི། ༨མདའ་ མདོ།
༩བཙན་ལྷ། ༡༠ འོག་གཞི། ༡༡ལུང་དགུ། ༡༢རྒྱལ་ཁ། ༡༣ སོ་མང་།
༡༤ཅོག་ཙེ། ༡༥རྫོང་འགག ༡༦བསྟན་པ། ༡༧ཁྲོ་སྐྱབས། ༡༨ཆུ་ཆེན་
སོགས་སུ་ཞབས་ཀྱིས་བཅགས་ནས་ས་གཞི་བྱིན་རླབས་དང་རྒྱལ་བའི་བསྟན་པ་
དར་ཞིང་རྒྱས་པར་བྱས་པས། ཕྱིས་ནས་གསར་རྙིང་ཇོ་གསུམ་བན་བོན་གྱི་
གྲུབ་མཐའ་འཛིན་པའི་དགོན་སྡེ་དང་རི་ཁྲོད་བརྒྱ་ཕྲག་དུ་མ་ཡོད་ལ། ཁྱད་
པར་དུ་ཨོ་རྒྱན་པདྨའི་ལུང་གིས་བཟུང་བ་དང་། ཀུན་མཁྱེན་ཇོ་ནང་བའི་འདི་
སྐད་གསུངས་ཏེ། ཆོས་ལུགས་ཉམས་པར་བྱེད་པའི་རིགས་ངན་ཅན་སོགས་
ནས། ལྟ་ངན་མུན་པས་གུར་ཆེན་བསྐོར་བའི་ཚེ། ། མཐར་མཛད་རིགས་ལྡན་
གྲགས་པོའི་སྤྲུལ་བ་སྟེ། ། ཆོས་ཀྱི་འོད་སྟོང་རཏྣའི་མཚན་གྲགས་པ། ། མདོ་
ཁམས་ཚ་བ་རོང་དུ་འབྱུང་བར་འགྱུར། ། ཡང་དག་ལྟ་བའི་སེངྒེའི་སྒྲ་སྒྲོགས་
112



པས། ། ལྟ་ངན་རིགས་ཅན་མ་ལུས་ཚར་བཅད་ནས། ། མདོ་ཁམས་གནས་སུ་
ང་ཡི་བསྟན་པ་འབྱུང་། ། དེ་ཡི་སྲས་ལ་ཡོངས་འཛིན་དཔག་ཏུ་མེད། ། རྒྱལ་
བའི་ཆོས་ལུགས་ཡུན་རིང་གནས་པར་འགྱུར། ། ཞེས་པའི་ལུང་བསྟན་པའི་
སྐྱེས་མཆོག་དྲུང་རཏྣ་འདི་ཉིད་རྒྱལ་མོ་ཚ་བ་རོང་གི་ཡུལ་དུ་སྤྱི་ལོ་༡༣༥༠ ལོར་
འཁྲུངས་པ་སོགས་མཛད་འཕྲིན་གོང་ལྟར་ཡིན་ལ། སྤྱི་ལོ་༡༤༡༩ལོར་ཆོས་རྗེ་
རྒྱལ་བ་བཟང་བཞག་ཤོད་དཔལ་མོ་འཛོམ་དུ་སྐུའི་མཚན་དཔེའི་མེ་ཏོག་ཡུལ་
འདིར་བཞད་པ་མ་ཟད། རྒྱལ་རོང་རྒྱལ་ཁག་བཅོ་བརྒྱད་ཀྱི་རྒྱལ་བོ་ཕལ་ཆེར་
གྱིས་སྦྱིན་བདག་མཛད་ནས་ཇོ་ནང་བའི་དགོན་པ་བརྒྱ་དང་རྩ་བརྒྱད་བཞེངས།
ངོ་མཚར་བའི་གྲུབ་པའི་རྟགས་མཚན་ལ་རང་དབང་ཐོབ་པའི་སྐྱེས་བུ་ཁྱད་དུ་
འཕགས་པ་ཞིག་ཀྱང་བྱོན་ནས་ད་ལྟའི་བར་དུ་ལོ་ལྔ་བརྒྱ་དང་ལྔ་སོང་ཡོད་
དོ། ། སྤྱི་ལོ་ ༡༧༤༠ལོར་གཙང་བ་སྐུ་ཕྲེང་གཉིས་པ་ཀུན་བཟང་འཕྲིན་ལས་
རྣམ་རྒྱལ་རྒྱལ་རོང་བག་གོ་ཞེས་པའི་ས་ཕྱོགས་དེར་འཁྲུངས་ནས་ཇོ་ནང་བའི་
བསྟན་པའི་མཛེས་རྒྱན་ཆེན་པོ་ཞིག་ཡིན་ནོ། ། ཏཱ་ར་ནཱ་ཐའི་སྤྲུལ་བར་གྲགས་
པ་ཆོས་རྒྱལ་ང་ཤི་ཚེ་དབང་གྲགས་རྒྱལ་བྱོན་ནས་ངེས་དོན་གྱི་བསྟན་པ་བྱ་ར་
ཆེན་པོ་ཞུས་པ་ཡིན། གཞན་གཙང་བ་ངག་དབང་རྣམ་རྒྱལ་ཚ་ཀོའི་ནང་སོས་
གདན་འདྲེན་ཞུས་པ་བཞིན་རྒྱལ་རོང་གི་ཡུལ་འདིར་ཐེངས་མང་པོར་ཕེབས་
ནས་དབང་ལུང་མན་ངག་གི་ཟབ་ཆོས་དུ་མ་སྤེལ། དུས་དབང་གིས་སྔོན་གྱི་
དགོན་སྡེ་ཕལ་ཆེར་ཉམས་ནས་ཤུལ་ཙམ་དང་། ཆོས་སྡེ་གཞན་གྱི་ངོ་བོར་
འགྱུར་བ་སོགས་མང་ལ་ད་ལྟ་མ་ཉམས་པའི་རི་ཁྲོད་དང་། དགོན་སྡེ་བཅུ་
བདུན་གྱི་སྔོན་གྱི་ལོ་རྒྱུས་ནི་དུས་རབས་བཅོ་ལྔ་བའི་དུས་དཀྱིལ་ཡས་མས་སུ་
ཕྱག་འདེབས་མཛད་པའི་ལོ་ཚོགས་ལྔ་བརྒྱ་ཉེ་བ་ཅན་དང་། གནའ་བོའི་ཡིག་
ཚང་དང་དེང་སྐབས་ཀྱི་ངག་རྒྱུན་བཞིན་སྐྱེས་ཆེན་དམ་པའི་མཚན་ཙམ་ངོ་སྤྲོད་
113



མདོར་བསྡུས་གཤམ་གསལ་ལྟར་རོ། །
པཱ་ལ་དགོན་བྱམས་མགོན་ཐུགས་རྗེ་བཤད་སྒྲུབ་ཕུན་ཚོགས་གླིང་།
བཞག་ཤོད་དགོན་ལྔའི་ཡ་གྱལ་ངེས་དོན་གྱི་བསྟན་པའི་གནས་གཞི་འདི་
ནི་ཆོས་རྗེ་རྒྱལ་བ་བཟང་སྐུ་འཁྲུངས་པའི་ཡུལ་དེར་དགོན་པ་བརྒྱ་དང་རྩ་བརྒྱད་
བཞེངས་པའི་ཐོག་མ་ཡིན་པར་གྲགས་ཤིང་། ལོ་ལྔ་བརྒྱ་ཉེ་བའི་ལོ་རྒྱུས་ལྡན་
པའི་ཆེས་གནའ་བོའི་དགོན་ཆེན་ཞིག་ཡིན། ཁོང་གི་དུས་སྐབས་སུ་ཁང་ཚན་
བཅོ་ལྔ་ཡོད། རྒྱ་ནག་གོང་མ་རྒྱལ་པོ། ཏ་མིན་ཡོང་ལོ་ཉན་ཞེས་པའི་སྒྲོལ་མའི་
གསེར་སྐུ་དང་། རྒྱ་ཟ་ཀོང་ཇོས་ཐག་གྲུབ་བྱས་པའི་ལོ་རྒྱུས་ཅན་འཇིགས་བྱེད་
རོ་ལངས་བརྒྱད་སྐོར་སྐུ་ཐང་ཁྱད་མཚར་ཅན་ཕུལ་བའི་ལོ་རྒྱུས་ཡང་ཡོད། ད་
ལྟ་ཡང་ཀུན་མཁྱེན་གྱི་སྐུ་རང་བྱོན་དང་། མ་ཎི་ཡིག་དྲུག་རང་བྱོན། ཕྱག་རྡོར་
བསྙེན་པ་རང་བྱོན། ཁོང་གི་ཞབས་རྗེས་དང་སྒྲུབ་ཕུག་བཞག་ར་ལྷ་རྩིའི་རི་
ངོགས་བརྒྱ་དང་རྩ་བརྒྱད་ཡོད་པ་གྲུབ་རྟགས་མཛད་རྗེས་མང་པོ་མཇལ་རྒྱུ་ཡོད།
སྐུ་དམར་གདུང་ད་ལྟ་ཡང་འགྲོ་བའི་བསོད་ནམས་བསགས་པའི་ཞིང་སར་
བཞུགས་སོ། ། དེ་ནས་སྦྱངས་པ་བླ་མ་ཀུན་དགའ་ངེས་དོན་རྒྱ་མཚོ་དགོན་
འདིར་ཕྱག་ཕེབས་མཛད། ད་ལྟ་ཡང་སྒྲུབ་ཕུག་དང་གྲུབ་རྟགས་བཞག་པའི་
ཤུལ་མཇལ་རྒྱུ་ཡོད། རྡོའི་ཁྲི་རྒྱབ་ཡོལ་ཅན་ཁྱད་མཚར་ཅན་ཞིག་ཡོད། ཛ་
འགོའི་དགེ་བཤེས་ཀྱི་སྦྱོར་དྲུག་འཛུགས་པ་སོགས་ཛ་འགོའི་རི་ཁྲོད་དང་མཉམ་
པོར་བསྐྱངས་པས་བཀའ་དྲིན་ཆེ། དེའི་སློབ་མ་ཀུན་དགའ་རིག་མཆོག་རྒྱ་
མཚོས་རྡོ་རྗེ་སློབ་དཔོན་དང་དགོན་འདིར་བདག་སྐྱོང་ལེགས་པོ་བྱས། དེའི་
སློབ་མ་ཀུན་དགའ་ཚུལ་ཁྲིམས་རྒྱ་མཚོས་རྡོར་སློབ་བྱས། དེའི་སློབ་མ་ཀུན་
དགའ་དགེ་མཆོག་རྒྱ་མཚོ། དེའི་སློབ་མ་ས་དམར་སྤྲུལ་སྐུ་ཀུན་དགའ་དཀོན་
114



མཆོག་རྒྱ་མཚོས་ཛ་འགོའི་རི་ཁྲོད་དང་མཉམ་པོར་བསྐྱངས་ནས་སྒྲུབ་གྲྭ་སྦྱོར་
དྲུག་དང་། བཤད་གྲྭ་ལམ་རིམ་སོགས་ཀྱིས་བསྐྱངས། བཞག་ཤོད་དགོན་ལྔར་
ངེས་དོན་གྱི་བསྟན་པ་སླར་གསོས་མཛད་རྗེས་ཆེ་བས་ད་ལྟ་ཡང་ཁོང་གི་སློབ་མ་
མང་པོ་ཡོད་དོ། ། ད་ལྟ་ཡང་སྐྱབས་མགོན་དམ་པ་སྤྲུལ་རྡོ་རྗེ་དགྲ་འདུལ་གྱིས་
བཤད་སྒྲུབ་གཉིས་ཀྱིས་མཛད་རྗེས་གཟུགས་ཅན་བཞིན་མངོན་པར་ཤར་བའི་
སྐབས་འདིར་ཁོང་གིས་བཤད་ཁྲིད་མཛད་པའི་རྗེ་ནས་གསལ་གདབ་པའམ་
དབྱར་གནས་ཀྱི་མཁན་པོ་སློབ་དཔོན་གཉིས་ཀ་བསྟན་གསལ་ཡིན་ནོ། །
གཞན་ཡང་སྒྲུབ་གྲྭ་ཡིག་བརྒྱ། དུས་འཁོར་ཡོངས་རྫོགས། མི་འཁྲུགས་པ།
རྟ་མགྲིན་སྒྲོལ་དཀར། ལྷ་དགུ། འབྱུང་འདུལ་སོགས་མཚམས་ལ་བཞུགས་
པའི་སྲོལ་མང་པོ་ཡོད་དོ། ། བཤད་གྲྭའི་སྐོར་སྡོམ་གསུམ་དང་ལམ་རིམ་སོགས་
ཡོད། རྗེས་མར་གཞུང་བཀའ་པོད་ལྔའི་འཆད་ཉན་གྱི་འཆར་གཞི་བཅས།
སྒྲུབ་མཆོད་སྐོར་དུས་འཁོར་གསར་བ་ཐིག་རྡུལ་ཚོན་དང་བཅས་ཉིན་བཅོ་ལྔ།
དྲུག་མཆོད་ཉིན་གསུམ་ས་དམར་གདུང་མཆོད་ཉིན་ལྔ། སྨོན་ལམ་ཉིན་བདུན།
དུས་འཁོར་གྱི་ཚོགས་སྟོན། མཆོག་གསུམ་དང་། ཚེ་དོན། བསྟན་གསལ།
བསམ་ལྡན། རིགས་དོན་སོགས་བླ་གྲྭ་བདུན་ཅུ་ཙམ་ཡོད་དོ། ། སྔོན་གྱི་སྦྱིན་
བདག་ཅོག་ཙེ་རྒྱལ་བོ་དང་། གོང་མ་རྒྱལ་བོ། མཁར་རྒེའི་ད་རོ་སོགས་ཡིན།
ད་ལྟ་ཡང་པ་ལ་ཚོ་བའི་བཀའ་དྲིན་ཉག་གཅིག་ལ་བརྟེན་ཡོད་དོ། ། འབར་
ཁམས་རྫོང་ཟུམ་པོའི་ཞང་གི་མངའ་ཁོངས་སུ་ཡོད་དོ། །
ཡུལ་ལྷའི་གཉན་པོ་བཞག་ར་སྨན་རྩེ་ཡི། །
གནས་རིའི་མགུལ་བར་བརྒྱན་པའི་པཱ་ལ་དགོན། །
ཆོས་རྗེའི་འཕྲིན་ལས་ཟེགས་མ་དང་པོ་འཐོར། །
གྲུབ་པའི་རྟགས་མཚན་གཅིག་དང་དུ་མ་སྤྲོས། ། །
115



ས་ར་དགོན་ངེས་དོན་བཤད་སྒྲུབ་གླིང་།
རྗེ་བཙུན་ཏཱ་ར་ནཱ་ཐའི་དངོས་སློབ་ས་ར་བ་ཀུན་དགའ་རྒྱལ་མཚན་གྱིས་
རྗེ་བཙུན་དག་ཞིང་དུ་ཕེབས་པའི་ལོ་ཤས་ཤིག་ནས་ཕྱག་བཏབ་མཛད་པ་འདྲ།
དམ་པ་འདིས་རྗེ་བཙུན་དང་ལྕམ་ཀུན་དགའ་དབང་མོ་གཉིས་བསམ་སྦྱོར་དག་
པས་བླ་མར་བསྟེན། རྗེས་ནས་མར་ཕེབས་ནས་དགོན་འདིར་ལྷ་ཁང་དང་རྟེན་
ཁང་ཚེས་སུམ་ཅུ་གྲངས་ཅན་ཞིག་བཞེངས་པ་དང་། ཨུ་ཙ་ལེའི་མགོན་ཁང་
གཉིས་པར་གྲགས་པ་བཞེངས། དེ་ནི་ད་ལྟ་ཡང་མཇལ་རྒྱུ་ཡོད། ཆོས་འབྱུང་
ནང་བཤད་སྒྲུབ་གཉིས་ཀྱིས་ངེས་དོན་གྱི་བསྟན་པ་སྐྱོང་བའི་ལོ་རྒྱུས་གསལ།
གཞན་སྒྲུབ་པའི་རྟགས་དང་ངོ་མཚར་བའི་མཛད་པ་མང་ན་ཆོས་འབྱུང་དུ་
གཟིགས་པར་ཞུ། སྤྱི་ལོ་ ༡༧༡༩ལོར་གཙང་བ་ངག་དབང་རྣམ་རྒྱལ་དགོན་
འདིར་ཕེབས་ནས་བླ་མ་ཡེ་ཤེས་རྒྱ་མཚོ་དང་དབང་བཀའ་ཕན་ཚུན་དུ་ཕུལ་བས་
བླ་སློབ་ཏུ་གྱུར། ཟླ་གཉིས་བཞུགས་ནས་འཆད་ཉན་གྱི་བཀའ་དྲིན་བསྐྱངས།
རྟོགས་པའི་དབང་ཕྱུག་ཆེན་པོ་ཡོན་ཏན་རྒྱ་མཚོ་དུས་འཁོར་རྣལ་འབྱོར་བ་ཡིན་
པས། རླུང་སེམས་ལ་དབང་ཐོབ་པས་དགུན་སྤྲེལ་ལུག་གི་སྐབས་སུ་འབྲས་ཀྱི་
སྙེ་མ་ཟིལ་བ་ཁྲོམ་མེ་ཞིག་ཐུན་གསེང་དུ་ཁྱེར་ཡོང་བ་ཀུན་གྱི་མཐོང་སྣང་དུ་བྱུང་
བ་སོགས་གྲུབ་པའི་རྟགས་ཀྱི་ལོ་རྒྱུས་མང་བས་གྲགས་པ་ཆེ། དམ་པ་འདིས་
དགོན་འདི་ཡུན་རིང་བསྐྱངས། སྦྱངས་པ་བླ་མ་ཀུན་དགའ་ངེས་དོན་གྱི་དངོས་
སློབ་རག་རྒྱལ་བླ་མ་ཞེས་པས་བདག་སྐྱོང་བྱས། དེའི་རྗེས་བཀྲ་ཤིས་འཁྱིལ་གྱི་
རབ་འབྱམས་པ་བློ་བཟང་ཏིང་འཛིན་གྱིས་བཤད་སྒྲུབ་གཉིས་ཀྱིས་འཛིན་སྐྱོང་
ལེགས་པོ་བྱས། ཁོང་གི་བླ་མ་ནི་དགེ་བཤེས་བློ་བཟང་མཆོག་གྲུབ་རྒྱ་མཚོ་ཡིན།
ཇོ་ནང་བའི་མཐོང་བ་དོན་བརྒྱུད་ཀྱི་ཉམས་ལེན་དུས་འཁོར་རྫོགས་རིམ་སྦྱོར་བ་
116



ཡན་ལག་དྲུག་ཉམས་སུ་བླངས། གྲུབ་མཐའ་དང་གཞུང་བཀའ་པོད་ལྔ་ཐོས་
བསམ་གནད་སྨིན་མཛད། དེ་ནས་ཨ་མཆོག་མཚན་ཉིད་དགོན་དུ་སླར་ཡང་ལོ་
བཅུ་བདུན་ཐོས་བསམ་རྣལ་མ་མཛད་པས་མཁས་པའི་སྙན་གྲགས་དོན་ལ་
གནས་སོ། ། བླ་བྲང་བཀྲ་ཤིས་འཁྱིལ་གུང་ཐང་བློ་གྲོས་ཚང་དགེ་བའི་བཤེས་
གཉེན་དུ་བསྟེན་ནས་སྔགས་རམ་པའི་གོ་འཕང་བདག་གིར་བཞེས་ནས་རང་
ཡུལ་དུ་ཕེབས་ནས་ཛ་འགོའི་རི་ཁྲོད་དང་། ས་ར་དགོན། དགེ་གསར་དགོན་
མཚོ་བདུན་བཅས་བཤད་སྒྲུབ་ཀྱི་བསྟན་པ་ཡུན་རིང་བསྐྱངས་པས་ཚ་ཀོའི་སྟོད་
ཀྱི་དགོན་ཁག་རྣམས་ལ་བཀའ་དྲིན་ཤིན་ཏུ་ཆེ་བའི་དམ་པ་ཞིག་ཡིན་ནོ། །
གསུང་རྩོམ་རྟགས་རིག་དང་སྙན་རྩོམ་ཁ་ཤས་ད་ལྟ་ཡོད། མཆོག་སྤྲུལ་ཀུན་
དགས་ད་ལྟ་སྐྱོང་བཞིན་པ་བཅས་བླ་གྲྭ་སུམ་ཅུ་ཡོད་པ་དངོས་བཞུགས་སུ་གནས་
སོ། ། ཚོགས་མཆོད་ནི་མི་འཁྲུགས་པ། དྲཀྐད་གཏོར་སྒྲུབ། གདུགས་དཀར།
བསྐང་གསོལ་བཅས་སོ། ། སྦྱོར་དྲུག་ནི་ཛ་འགོའི་རི་ཁྲོད་དུ་བཞུགས་པའི་སྲོལ་
ཡོད་དོ། ། སྒྲུབ་གྲྭ་དང་ལམ་རིམ་སྡོམ་གསུམ་གྱིས་བསྟན་པ་སྐྱོང་མུས་བཅས།
སྔོན་གྱི་སྦྱིན་བདག་རྫོང་འགག་རྒྱལ་པོ་རིམ་བྱོན་དང་། དཔོན་ཅེམ་སང་། ལྷ་
དབང་བརྒྱད་ཅུ་ཁ་སྤྲོད། རྩེ་ལེ་སྒང་བཞི་རྣམས་ཡིན། ད་ལྟ་ཡང་རྩེ་ལེ་སྒང་
བཞི་བཀའ་དྲིན་ཆེ་བའི་གནས་ཡིན། གཞན་ཡང་གཙང་བའི་སྐུ་ཕྲེང་དྲུག་པ་
ངག་དབང་བསོད་ནམས་དཔལ་ལྡན་དང་། གཙང་སྤྲུལ་འཇིགས་མེད་རྡོ་རྗེ་
གཉིས་བཀའ་དྲིན་ཤིན་ཏུ་ཆེ་བ་ཡིན་ནོ། །
གསང་བདག་སྒྲོལ་མགོན་དངོས་སློབ་ས་ར་བའི། །
ཐུགས་བསྐྱེད་ངེས་དོན་བསྟན་གཞི་དགའ་བའི་ཚལ། །
བཤད་སྒྲུབ་ལས་གསུམ་བགྱི་བའི་མཛད་བཟང་ལ། ། །
དབྱར་གྱི་ཆུ་གཏེར་རྒྱས་པའི་རྗེས་སུ་འགྲོ། །
117



དཔལ་ལྡན་བཀྲ་ཤིས་སྒང་ངེས་དོན་དམ་ཆོས་ནོར་བུའི་གླིང་།
དགོན་འདི་ཉིད་ཐོག་མ་འདེབས་མཁན་ཆོས་རྗེ་རྒྱལ་བ་བཟང་གིས་
དགོན་པ་བརྒྱ་དང་རྩ་བརྒྱད་བཞེངས་པའི་མཇུག་མ་བཀྲ་ཤིས་པའི་མཐའ་རྒྱན་
དུ་གྱུར་བས་བཀྲ་ཤིས་སྒང་ཐོག་པ་ཡིན། ཡུལ་དེའི་རྒན་རབས་པའི་ཞལ་རྒྱུན་
ལྟར་ན་ཆོས་རྗེ་འདི་ཉིད་ཀྱིས་དགུང་ལོ་ལྔ་བཅུ་ཡས་མས་སུ་སྤྱི་ལོ་༡༥ ༡༣ལོར་
ཕྱག་བཏབ་མཛད་པ་འདྲ་བས། འདིའི་ལོ་རྒྱུས་ཆོས་འབྱུང་དུ་གསལ། དེ་
ནས་ནང་སོའི་སྙིང་པོ་སྣང་མཛད་ཅེས་ལྷ་བཙུན་པ་དེའི་ཕྱག་སྐྱོང་མཛད་པ་དང་
དགོན་འདིའི་ལུགས་གཉིས་ཕྱག་སྲོལ་མ་ཉམས་པ། དགོན་འདིའི་སྒྲིག་གཞིའི་
བཅའ་ཡིག་ཡོད་པས་གསལ། འདི་དུས་རྒྱུད་སྡེ་རབ་འབྱམས་ཡོངས་རྫོགས་ཀྱི་
དཀྱིལ་འཁོར་དང་དུས་འཁོར་རྒྱུད་འགྲེལ་གྱི་དཔར་ཤིང་གསར་བཞེངས་མཛད།
ཐུན་མིན་ཇོ་ནང་བའི་དུས་འཁོར་གྱི་རྫོགས་རིམ་ཡན་ལག་དྲུག་གི་སྒྲུབ་ཁང་
གསར་བཞེངས་མཛད། ངེས་དོན་གྱི་བསྟན་པ་ཕྱག་རྗེས་ཤིན་ཏུ་ཆེ། ཁོང་གི་
བླ་མ་རྒྱལ་བ་བཟང་གིས་དགོན་འདིའི་བསྟན་པའི་བདག་པོ་བསྐོས་པ་ཡིན་
ནོ། ། ནང་སོ་ཀུན་དགའ་བསྟན་པའི་དབང་ཕྱུག་ལྷ་བཙུན་པ་དེ་ཉིད་ནི།
སྙིང་བོ་སྣང་མཛད་ཀྱི་སྐུ་ཕྲེང་གཉིས་པ་ཡིན་ལ་དུས་འཁོར་གྱི་རྣལ་འབྱོར་བ་
དགོན་འདི་ཡི་ཕྱི་ནང་ཀུན་ལ་བཀའ་དྲིན་ཆེ་བའི་དམ་པ་ཞིག་ཀྱང་ཡིན། རེ་
ཞིག་ནས་དུས་འཁྲུགས་ཀྱི་དབང་གིས་དགོན་པ་ཆག་འཇིག་བྱུང་ན་ཡང་རྫོང་
འགག་རྒྱལ་པོ། མཆོག་རྩེ་རྒྱལ་པོ། སོ་མང་རྒྱལ་པོ་རྒྱལ་ཁག་གསུམ་གྱི་ཐུགས་
རྩེ་གཅིག་མཐུན་གྱིས་ངེས་དོན་བསྟན་པའི་གནས་གཞི་བདག་སྐྱོང་མཛད་ནས་
བཅོས་བསྒྱུར་མ་བྱས་བར་དུ་འཛམ་ཐང་དགོན་ཆེན་དང་རྒྱལ་ཁག་གསུམ་དང་
བཀྲ་ཤིས་སྒང་གི་བླ་མ་དང་མི་རྒྱབ་གསེར་སྐུ་དང་རྒྱབ་ཡོལ་བྱས་པ་ད་ལྟའི་བར་
118



དུ་བཅའ་ཡིག་མ་ཉམས་པར་བཞུགས། འདི་དག་སྐབས་སུ་མཐུ་སྟོབས་ཀྱི་
བདག་པོ་བླ་མ་ཤིང་ཐར་ཞེས་པས་འཛིན་སྐྱོང་བྱས་པར་གྲགས། འདི་བས་རོ་
ལང་བཏུལ་བའི་ལོ་རྒྱུས་རྩོད་མེད་དུ་ངག་རྒྱུན་དུ་གྲགས། གཞན་བདེ་མཆོག་
ཚང་གི་ཁྲི་རྒན་སྐུ་ལུས་ཞེས་པ་གྲུབ་པ་ལ་མངའ་བརྙེས་པའི་སྐྱེས་ཆེན་འདི་དང་།
སྨཕ་རི་ཚུ་རི་ཆགས་པའི་བཀྲ་ཤིས་སྒང་དང་། ཙག་དགེ་བ་དགོན་གྱི་བླ་མ་
དགེ་བ་རྒྱལ་མཚན་ཞེས་པ་དང་ཁོང་གཉིས་མཆོད་རྟེན་བཞེངས་པའི་སྐབས་སུ་
ཕྱག་གནས་ཕན་ཚུན་ལ་གཏོར་བའི་གྲུབ་རྟགས་ཀྱི་མཛད་པ་ཆེ། དམ་པ་དེ་
ཉིད་ཀྱི་དབོན་པོ་ཁྲི་གསར་ནི་ཉམ་ཆུང་སྐྱེ་དགུའི་མགོན་པོ་ཞིག་ཡིན་པའི་ལོ་
རྒྱུས་བཤད་སྲོལ་ཤིན་ཏུ་མང་། སྦྱངས་པ་ཀུན་དགའ་ངེས་དོན་གྱི་སློབ་མ་བླ་མ་
དོན་གྲུབ་དང་། མངོན་ཤེས་དང་གྲུབ་རྟགས་སོགས་ཀྱི་སྙན་གྲགས་ཆེ་བ་བླ་མ་
ལྷ་མཆོག ལྷ་བཟོ་བསམ་འགྲུབ། མཁས་པའི་དབང་པོ་འབའ་མདའ་བླ་མའི་
སློབ་མ་བླ་མ་ཚུལ་ཁྲིམས། བླ་མ་ཚུལ་ཁྲིམས་ཀྱི་སློབ་མ་བླ་མ་ཆོས་འཕེལ་སོགས་
ཀྱིས་རིམ་བཞིན་རྒྱལ་བའི་བསྟན་པའི་གནས་གཞི་འདི་འཛིན་སྐྱོང་སྤེལ་གསུམ་
གྱི་མཛད་རྗེས་ཆེ་བས་ལོ་རྒྱུས་མང་ན་ཡང་དེ་ཙམ་བྱ། རྡོ་རྗེ་སློབ་དཔོན་བླ་མ་
གྲོལ་མཆོག་ནི་རིག་གསར་གྱི་གོད་ཆགས་ཀྱི་སྐུ་ངལ་མྱོང་ན་ཡང་ཕྱིས་ནས་བསྟན་
པ་བསྐྱར་དར་སྐབས་སུ་བླ་མ་ཆོས་འཕེལ་ཁོང་གཉིས་འཆི་ལ་ཉེ་བའི་བསྟན་པའི་
སྲོག་རྩ་མཐུད་པས་བཀའ་དྲིན་ཆེ། བླ་མ་ཆོས་འཕེལ་དང་། དགའ་བླ་མ་ཚུལ་
ཁྲིམས་ཀྱི་སློབ་མ་བླ་མ་དོན་གྲུབ་ཀྱི་ཡང་སྤྲུལ་ད་ལྟའི་མཆོག་སྤྲུལ་རཏྣ་བསྟན་པ་
དང་འགྲོ་བའི་དོན་ལ་འཕྲིན་ལས་རྒྱས་བཞིན་པའི་ངང་སྐུ་འཚོ་ཞིང་བཞུགས་པ་
འདི་ཀའོ། ། ཀུན་སྤངས་པ་བླ་མ་མཚན་བཟང་ནི་ཀློག་སློབ་པའི་དགེ་རྒན་ཡིན་
ཅིང་། ད་ལྟ་དགུང་ལོ་བརྒྱད་ཅུ་ཙམ་ཡིན་ཡང་བསྟན་པ་ལ་བཀའ་དྲིན་ཆེ།
སྒྲུབ་གྲྭ་བསམ་གཏན་གླིང་འདིར་ཆོས་རྗེ་རྒྱལ་བ་བཟང་ནས་ད་ལྟའི་སྤྲུལ་
119



རཏྣའི་བར་སྦྱོར་དྲུག་གི་ཉམས་ལེན་རྒྱུན་མ་ཆད་པར་བྱུང་བ་ཡིན། དུས་
འཁོར་བསྐྱེད་ རིམ་ དང་། སྔོན་ འགྲོ། འབྱུང་ འདུལ། འཇིགས་བྱེད།
མགོན་པོ་བྲག་རྫོང་མ། རྟ་མགྲིན་སོགས་བཅད་རྒྱ་བཞུགས་པའི་དགེ་འདུན་
མང་པོ་ཡོད། ཐོས་བསམ་སྐོར་ནི་འབྲོག་དགེ་དགོན་གྱི་མཁན་པོ་གུ་དྲག་དང་།
སྤྲུལ་རཏྣ་གཉིས་ཀྱིས་སུམ་རྟགས་དང་སྙན་ངག་ལམ་རིམ། བསྡུས་གྲྭ། ལྷ་རྗེ་
རྒྱལ་མཚན་གྱིས་རྒྱུད་བཞིའི་སློབ་ཁྲིད་སོགས་ཐོས་བསམ་སྐོར་ལ་བརྩོན་པའི་
གཞོན་སྐྱེས་ཤིན་ཏུ་མང་། གཞན་ཡང་བཀའ་དྲིན་ཆེ་བའི་ད་ལྟའི་སྤྲུལ་དགེ་
འདུན་རྒྱ་མཚོ། སྤྲུལ་རན། བླ་མ་མཚན་བཟང་། པུ་པུ། ཀུན་ལྡན། སྐུ་
གཤེགས་ཚེ་ལོ་ལོ། བླ་གྲྭ་ཉིས་བརྒྱ་ཙམ་དངོས་བཞུགས་སུ་ཡོད་དོ། ། དགོན་
འདིའི་ཡོན་བདག་སྔ་མོ་ནང་སོའི་སྙིང་བོ་སྣང་མཛད་དང་། རྫོང་འགག་རྒྱལ་
པོ། སོ་མང་རྒྱལ་པོ། མཆོག་རྩེ་རྒྱལ་པོ་དུམ་ངོ་ད་རོ་སོགས་ཀྱི་མངའ་འབངས་
རྣམས་བཀའ་དྲིན་ཆེ་བ་བཅའ་ཡིག་དང་ལོ་རྒྱུས་རྣམས་སུ་གསལ། ད་ལྟ་ཡང་།
ཤ་ཀོ་རིའི་ཚོ་བ། ཅོའི་ཚོ་བ། པོང་གེ་ཚོ་བ་རྣམས་ཀྱི་མི་སྣ་གང་གྲགས་རྣམས་
བཀའ་དྲིན་ཆེ་བཞིན་པའི་སྒང་ཡིན་ནོ། ། ཚོགས་མཆོད་སྒྲུབ་པ་ནི། ཟླ་བ་
དང་པོའི་ནང་དུས་འཁོར་གསར་བ་ཐིག་རྡུལ་ཚོན་བཅས་ཉིན་བཅོ་ལྔ། ཟླ་བ་
དང་བོའི་ནང་འཇིགས་བྱེད་ལྕགས་མཁར་ཉིན་བདུན་འཆམ་གཏོར་རྒྱག་བཅས།
ཟླ་བ་གསུམ་པའི་ནང་ཀུན་རིགས་ཐམས་ཅད་རིག་པ་ཐིག་རྡུལ་ཚོན་དང་བཅས་
ཉིན་བདུན། ས་ཟླའི་དུས་བསྙུང་གནས་དུས་འཁོར་གསར་བ་ཉིན་གསུམ།
རྣམ་རྒྱལ་མ་སྟོང་མཆོད། མི་འཁྲུགས་པའི་དུས་མཆོད་དྲུག་པའི་དབྱར་གནས།
བདུན་པའི་ནང་མི་འཁྲུགས་པ་ཐིག་རྡུལ་ཚོན་བཅས་ཉིན་བདུན། དགུ་པའི་
ནང་བདེ་མཆོག་ལྷ་ལྔ་ཐིག་རྡུལ་ཚོན་བཅས་ཉིན་བདུན། བཅུ་བའི་ནང་ཀུན་
མཁྱེན་གྱི་གདུང་མཆོད། དྲུག་མཆོད་ལྷ་དགུ་དང་བླ་མའི་རྣལ་འབྱོར་ཉིན་
120



གསུམ། ཟླ་བ་བཅུ་གཉིས་པའི་ནང་གཙང་མདོས་དགུ་གཏོར་ཉིན་གསུམ།
བར་སྐབས་སུ་ཞབས་བརྟན་རྟ་མགྲིན་དང་། གཙོ་འདུས། ལྷ་དགུ། སྐང་
གསར། སྐང་རྙིང་འཚོགས་པ་ཡོད་དོ། ། འབར་ཁམས་རྫོང་འཚོ་བདུན་ཤང་
གི་ཡུལ་དུ་ཡོད། །
བཀྲ་ཤིས་བསྟན་པའི་འབྱུང་གཞི་བརྒྱ་རྩ་བརྒྱད། །
བཀྲ་ཤིས་དགེ་ལེགས་མཚན་མས་བརྒྱན་པའི་སྒང་། །
བཀྲ་ཤིས་ཐ་མར་བཞེངས་པའི་གླིང་ག་ན། །
བཀྲ་ཤིས་བཤད་སྒྲུབ་འཁོར་ལོ་བར་མེད་བསྐོར། །
དགེ་ལེགས་དར་རྒྱས་དགོན་ངེས་དོན་དགའ་བའི་ཚལ། །
དགོན་འདི་ཉིད་ཐོག་མ་ཕྱག་འདེབས་ས་ནི་འགོ་རྫའི་རི་ངོགས་སུ་ཆོས་
རྗེ་རྒྱལ་བ་བཟང་གིས་ཡག་བློས་མི་སེར་གྱིས་གསོལ་བ་བཏབ་པའི་ངོར་ངེས་དོན་
གྱི་རྟེན་གནས་དགོན་འདི་ཕྱག་བཏབ་མཛད། ལོ་ལྔ་བརྒྱ་ཉེ་བ་ཙམ་སོང་ཡོད།
ས་གཞི་དེར་རྟེན་གནས་བཞེངས་པའི་རྡོ་མེད་ན་ཡང་རྡོ་གཏེར་བླངས་པའི་ལོ་
རྒྱུས་ངོ་མཚར་མང་པོ་ཡོད་པ་ཡོངས་གྲགས་ལྟར་ཡིན། དེའི་བར་སྐབས་ཤིག་
ནསདགེ་སློང་བློ་བཟང་ཀུན་དགའ་རྒྱལ་མཚན་ཞེས་པ་སྒོམ་ཆེན་པ་ཞིག་བྱོན།
དེའི་རྗེས་ནས་དགེ་སློང་བློ་བཟང་མཐའ་ཡས་ཞེས་པས་མཆོད་རྟེན་ཞིག་གསོ་
དང་རྒྱལ་ཚབ་བྱམས་སྐུ་གསར་བཞེངས་མཛད་པ་སོགས་འགྲོ་དོན་ཆེ། དགེ་
སློང་མཐའ་ཡས་དཔལ་གྱིས་རྒྱལ་བ་རིགས་ལྔ། ཐུབ་སྐུ་བྱིན་རླབས་ཅན་གསར་
བཞེངས་བྱས། གྲུབ་ཐོབ་བརྩོན་འགྲུས་དཔལ། འཇིགས་བཟང་ཞེས་པ་
འཇིགས་བྱེད་ཀྱི་རྣལ་འབྱོར་བ་ཞིག་ཀྱང་ཡིན། དགེ་སློང་ཉི་འཛིན་དཔལ་ཞེས་
རྣལ་འབྱོར་བ་ཉི་མ་འཛིན་པའི་ལོ་རྒྱུས་ཅན་ཞིག་དང་། དགེ་སློང་ཕན་བདེ་
121



དུས་འཁོར་གྱི་རྣལ་འབྱོར་བ་ཚེ་ལུས་སྒྲུབ་པ་མཐར་ཕྱིན་པའི་སྐྱེས་བུ་ཞིག་ཀྱང་
བྱོན། བླ་མ་དགེ་ལེགས་ཞེས་པ་མཚམས་པ་བ་ཞིག་གིས་ཉམས་ལེན་བཟང་པོ་
མཛད། འདི་དག་སྐབས་སུ་ཇོ་ནང་བའི་བསྟན་འཛིན་འདུས་མང་བདུན་ཅུ་
ཡས་མས་བྱོན་པར་གྲགས། ངེས་གསང་བསྟན་པ་ལ་སྤྲོ་བའི་བླ་མ་ངེས་དོན་
ཞེས་དུས་འཁོར་གྱི་རྣལ་འབྱོར་བ་ཞིག་དང་
། འཁོར་འདས་རོ་སྙོམས་པ་བླ་མ་
སྨོན་ལམ་ཚེ་ལུས་སྒྲུབ་པ་མཐར་ཕྱིན་པ་ཞིག་དང་། དུས་འཁོར་གྱི་རྫོགས་རིམ་
ལ་དབང་འབྱོར་བ་དབོན་པོ་གསལ་རྒྱལ་ཞེས་ཐུན་མིན་ཇོ་ནང་བའི་ཉམས་ལེན་
ནང་བྱན་ཆུད་པ་ཞིག་ཀྱང་བྱོན། དགེ་སློང་འཇིགས་མེད་ཕུན་ཚོགས་ཞེས་པ་
འབྲས་སྤུངས་སུ་ལོ་བཅུ་གཉིས་ ཐོས་བསམ་བྱས་པའི་མཁས་པའི་གོ་འཕང་
བཞེས་པའི་ཛ་འགོ་དང་རང་དགོན་ལ། ལས་འབྲས་སྐོར་བཤད་ཁྲིད་ལེགས་པོ་
བྱས། བླ་མ་བློ་རྒྱམ་ཞེས་སྒོམ་ཆེན་བྱ་བྲལ་བ་ཞིག་བྱོན། བླ་མ་རྡོར་གྲགས་ཛ་
འགོའི་རྡོ་རྗེ་སློབ་དཔོན་ཞིག་ཀྱང་བྱོན། ད་ལྟ་ཡང་འཆི་མེད་དང་། བསྟན་
དཔལ་སོགས་བླ་གྲྭ་ཉི་ཤུ་ལྷག་དངོས་བཞུགས་སུ་ཡོད་དོ། སྦྱོར་དྲུག་ནི་ཛ་
འགོའི་རི་ཁྲོད་དུ་བཞུགས་ཀྱིན་ཡོད། ཚོགས་མཆོད་ནི། ཐམས་ཅད་རིག་པ་
ཐིག་རྡུལ་ཚོན་བཅས། བསྙུང་གནས། བསྐང་གསོལ། མི་འཁྲུགས་པ།
དུས་འཁོར་ལྷ་དགུ་སོགས་དུས་མཆོད་མ་ཉམས་པར་ཡོད་དོ། སྐུ་དུས་སུ་
དགོན་འདིའི་སྦྱིན་བདག རྫོང་འགག་རྒྱལ་བོ་རིམ་བྱོན་དང་། དཔོན་ཁྲོ་ཆུ་
འགྱོག་བྲིས། མཁོ་ཡག་ཡུལ་ཚོ་ཡིན། དེང་སྐབས་སུ་མཁོ་ཡག་ཡུལ་ཚོ་བཀའ་
དྲིན་ཆེ་བཞིན་པའི་སྒང་ཡིན། །
བརྒྱུད་ལྡན་བླ་མའི་བྱིན་རླབས་མཁའ་ལ་འཁྲིགས། །
འཕྲིན་ལས་བཟང་པོའི་སྦྲང་ཆར་འབབ་པའི་ཞིང་། །
ཉམས་ལེན་སྙིང་པོ་ཁད་ཀྱིས་བཞད་པའི་གནས། །
གདམས་བཅུད་རོལ་བའི་སྐྱེས་ཆེན་རིམ་པར་བྱོན། །
122



བྱམས་པའི་གནས་ཆེན་དཔལ་ཡོངས་འདུ་དགོན།
ངེས་དོན་བསྟན་པའི་གནས་གཞི་འདི་ཉིད་ཡང་ཆོས་རྗེ་རྒྱལ་བ་བཟང་
གིས་དགོན་པ་བརྒྱ་དང་རྩ་བརྒྱད་བཞེངས་པའི་ནང་ཚན་ཞིག་ཡིན་པས་ལོ་
ཚོགས་ལྔ་བརྒྱ་ཉེ་བའི་ལོ་རྒྱུས་ཡོད་དོ། ། དམ་པ་འདི་ཉིད་དགོན་འདིའི་ལྷ་
ཁང་མཆོད་རྟེན་སོགས་བཞེངས་པ་ད་ལྟ་ཡང་མཇལ་རྒྱུ་ཡོད། དུས་ཀྱི་འཁོར་
ལོའི་རྫོགས་རིམ་སྦྱོར་བ་ཡན་ལག་དྲུག་གི་ཉམས་ལེན་གྱི་ཕྱག་སྲོལ་དང་། དུས་
འཁོར་སྒྲུབ་མཆོད་སོགས་རྒྱུན་མ་ཉམས་པར་དེང་དུས་སུ་ཡོད། རྒྱལ་བ་བཟང་
གི་གྲུབ་རྟགས་སོགས་མཛད་རྗེས་ཡོངས་གྲགས་ལྟར། དེ་ནས་བར་སྐབས་ཤིག་
གི་ལོ་རྒྱུས་ཀྱི་གསལ་ཁ་མེད་པས་དུས་དབང་གིས་ཡིན་པ་གང་ལྟར་གསལ་བོ་
མཁྱེན་མཁན་དཀོན་པས་ཁ་སྐོང་དཀའ་བའི་གནས་སུ་གྱུར། དེའི་རྗེས་ཤིག་
ནས་རྡོ་གྲུབ་རྒན་གྱི་སློབ་མ་ཕུན་ཚོགས་ཞེས་པ་དུས་འཁོར་དང་རྫོགས་ཆེན་གྱི་
རྣལ་འབྱོར་བ་ཆོས་རྒྱལ་ཚེ་དབང་གྲགས་རྒྱལ་གྱི་དབུ་བླ་བྱོན་པའི་སྐྱེས་ཆེན་ཞིག་
ཡིན་པས་རྒྱལ་བོའི་ཡན་གྱི་བླ་མཆོད་ཡིན་པའི་བཀའ་ཤོག་ཕུལ་བ་ད་ལྟ་ཡང་
ཡོད་དོ། ། བླ་མ་ཕུན་ཚོགས་ཀྱི་དབོན་པོ་དཔལ་འབྱོར་ཞེས་པས་རྟེན་ཁང་བྱིན་
ཅན་བཞེངས་པའི་ལོ་རྒྱུས་ཡོད། དམ་པ་དེ་ཉིད་ཀྱི་དབོན་པོ་རྣལ་འབྱོར་བ་
མཁས་གྲུབ་ཀྱིས་ལྷ་བྲིས་ངོ་མཚར་བ་མང་བོ་བཞེངས་ནས་དགོན་འདི་ལེགས་
པར་བསྐྱངས། བླ་མ་རིག་མཆོག་ནི་སྦྱངས་པ་སྐྱབས་མགོན་གྱི་དངོས་སློབ་
རྫོགས་ཆེན་དང་དུས་འཁོར་གྱི་ཉམས་ལེན་པ་ཞིག་ཡིན་ནོ། ། བླ་མ་རིག་མཆོག་
གི་དབོན་པོ་ཛ་འགོའི་དགེས་བཤེས་ཀྱི་སློབ་མ་ལྷ་བཟང་ཞེས་པ་མངོན་ཤེས་ལ་
སྒྲིབ་གཡོག་མེད་པ་དེའི། རང་ལུགས་ཀྱི་སྒྲུབ་མཆོད་མ་ཉམས་འཛིན་སྐྱོང་བྱས་
སྐབས་སུ་གྲྭ་བ་བརྒྱད་ཅུ་ཡོད་པའི་ལོ་རྒྱུས་ཡོད། བླ་མ་རིག་མཆོག་གི་དབོན་པོ་
123



ཆོས་རྒྱམ་ཞེས་པ་དགེ་བཤེས་ཀྱི་སློབ་མ་ཡིན། སྐུ་གཤེགས་པའི་དུས་ལུས་རྣམ་
སྣང་ཆོས་བདུན་གྱིས་བཞུགས་ནས་བྱང་སེམས་དཀར་དམར་གོ་བཟློག་པ་ད་ལྟ་
ཡང་མཇལ་མཁན་དངོས་སུ་ཡོད་དོ། ། དུས་འཁོར་གྱི་རྣལ་འབྱོར་བ་རླུང་
སེམས་ལ་དབང་ཐོབ་པའི་ཁྱད་དུ་འཕགས་པའི་སྐྱེས་བུ་དེས་དགོན་འདི་ཡུན་
རིང་བསྐྱངས། ཀུན་དགའ་བློ་གྲོས་རྒྱ་མཚོ་ཞེས་པ་མཁྱེན་རབ་ཚུལ་ཁྲིམས་རྒྱ་
མཚོའི་དངོས་སློབ་སྦྱོར་དྲུག་གསལ་གདབ་དང་དགོན་འདིར་ཕྱག་རྗེས་ཆེ་ཤོས་
ཤིག་ཡིན། དུས་འཁོར་གྱི་རྫོགས་རིམ་སྦྱོར་བ་ཡན་ལག་དྲུག་པ་ཉམས་ལེན་ལོ་
བཅོ་བརྒྱད་མཛད། ཇོ་ནང་བའི་རྒྱུད་སྡེ་ཡོངས་ཀྱི་བསྐྱེད་རིམ་ཆ་ཚང་བཞུགས།
དགོངས་པ་མྱ་ངན་ལས་འདའ་དུས་བྱང་སེམས་གོ་བཟློག་པ་ད་ལྟ་ཡང་མཇལ་
མཁན་ཡོད། དེང་སྐབས་སུ་ཀུན་དགའ་དཀོན་མཆོག་གཙོས་བླ་གྲྭ་དྲུག་ཅུ་ལྷག་
དངོས་བཞུགས་ཡོད་དོ། ། ཚོགས་མཆོད་ནི། དུས་འཁོར་སྒྲུབ་མཆོད། དྲུག་
མཆོད་ལྷ་དགུ། མི་འཁྲུགས་པའི་སྒྲུབ་མཆོད། སྐང་གསོལ། ཡིག་བརྒྱའི་
སྒྲུབ་གྲྭ། སྦྱོར་དྲུག་སོགས་ཡོད་དོ། ། སྒོམ་ཆེན་པ་སྦས་པའི་རྣལ་འབྱོར་བ་བླ་
མ་སེངྒེ། བླ་མ་མདོ་སྔགས། བླ་མ་འཇིགས་གྲོལ། བླ་མ་མཐའ་ཡས། བླ་མ་
ཡོངས་གྲགས། བླ་མ་དོན་དམ་སོགས་སྐྱེས་ཆེན་མང་པོ་དགོན་འདིར་བྱོན་པའི་
ངག་རྒྱུན་ཁྱད་མཚར་མང་པོ་ཡོད་ན་ཡི་གེར་འཇིགས་སོ། ། བསྟན་པའི་སྦྱིན་
བདག་ནི་སྔོན་ཆོས་རྒྱལ་ཚེ་དབང་གྲགས་རྒྱལ། དཔོན་རྗེད་ཚང་ཞེས་པ་དང་།
ད་ལྟ་ཡང་ཀུར་རྩམ་ཚོ་བ་ཡིན་ནོ། ། །
ཆོས་རྗེའི་རྒྱལ་བ་བཟང་པོ་བྱམས་པའི་སྤྲུལ། །
ཆོས་ལྡན་ཞིང་ཁམས་བསྒྱུར་བ་ཚ་བའི་རོང་། །
ཆོས་ཀྱི་གྲིབ་བསིལ་སྙོམས་པའི་ཡོངས་འདུ་དགོན། །
ཆོས་རྒྱལ་ཚེ་དབང་གྲགས་པས་གུས་པས་བཀུར། །
124



ཀྱང་སྒང་དགོན།
དགོན་པ་འདི་འཛམ་ཐང་གཙང་བའི་དགོན་ལག་ཡིན་པ་ཡོང་གྲགས་
ལྟར་ཡིན། དགོན་འདི་ཉིད་ཐོག་མ་ ཕྱག་འདེབས་མཛད་མཁན་ གྱི་ ཁུངས་
གསལ་བོ་མ་རྙེད་ཀྱང་། ཁྱི་གོ་ཐར་ཞེས་ཨོ་རྒྱན་པད་འབྱུང་དངོས་སུ་མཇལ་
བའི་ལོ་རྒྱུས་རིང་མོ་ཡོད་པ་དེ་གའི་མི་རྣམས་ཀྱི་བཤད་རྒྱུན་ངོ་མཚར་ཅན་དེའི་
སློབ་དཔོན་པདྨ་འབྱུང་གནས་ཀྱི་འདྲ་སྐུ་བཞེངས་པ། ལྷ་སྐུ་བཞིན་ལེགས་ཀྱི་
རྣམ་པ་ཅན་ཞིག་མིན་ཀྱང་སློབ་དཔོན་རང་གིས་རབ་གནས་དང་བྱིན་རླབས་
བཞུགས་པ་ཅན་ཞིག་འགྲོ་བའི་བསོད་ནམས་ཀྱི་དཔལ་དུ་གྲུབ། དགོན་པ་
ཉམས་གསོ་བྱས་པ་ཡིན་ཟེར། དེ་ནས་མཁས་པའི་དབང་པོ་འཛམ་ངོས་བླ་
མས་ཨོ་རྒྱན་པདྨའི་སྐུ་བརྙན་སླར་བཞེངས་མཛད་པས་ལྷ་སྐུ་བཞིན་ལེགས་པར་
བྱུང་ཟེར། སློབ་དཔོན་པད་འབྱུང་རང་ཉིད་ཀྱིས་རབ་གནས་མཛད་པའི་ནས་
འབྲུ་མཐེ་བོང་ཚད་ཙམ་གཟུངས་འཇུག་ཏུ་ཡོད་པར་གྲགས་པ་དུས་ངན་གཏོར་
བཅོམ་སྐབས་སུ་དངོས་སུ་མཇལ་མཁན་ད་ལྟ་ཡོད་དོ། ། རྩེ་ཉི་ཏོག་བླ་མ་ཀུན་
དགའ་བཟང་བོས་བདག་སྐྱོང་བྱས། ལྷ་དབོན་པོ་ཡུན་རིང་བཞུགས། སྒྲུབ་པ་
ཉམས་ལེན་བྱས། མགོ་ལོག་གླིང་འབུད་དགོན་གྱི་མཁས་དབང་ཆེན་པོ་ངག་
དབང་བསྟན་འཛིན་བཟང་པོ་དང་བདེ་ཀྱང་བླ་མ་ཚུལ་ཁྲིམས་བཟང་གིས་
འདིར་བཀའ་དྲིན་ཆེན་པོ་བསྐྱངས། གཙང་སྡེའི་བླ་མ་མཁས་རྒྱམ་ཀྱིས་ཡུན་
རིང་སྒོམ་སྒྲུབ་རྣལ་མ་བྱས་པ་ཡིན་ནོ།། གཙང་ཆེན་སྐུ་ཕྲེང་དྲུག་པ་ངག་དབང་
བསོད་ནམས་དཔལ་ལྡན་དང་། མཆོག་སྤྲུལ་འཇིགས་མེད་རྡོ་རྗེ་ཟུང་གིས་
དགོན་འདི་དམིགས་བསལ་གྱིས་བདག་སྐྱོང་བཀའ་དྲིན་ཆེན་པོ་མཛད། ཤི་
ནང་བླ་མ་བཟང་དགའ་སོགས་སྐྱེས་ཆེན་མང་པོ་བྱོན། སྦྱོར་དྲུག་ནི་འཛམ་
125



ཐང་གཙང་བའི་གཟིམས་ཁང་དུ་བཞུགས་བཞིན་ཡོད་དོ། ། ད་ལྟ་ཡང་གྲྭ་བ་ཉི་
ཤུ་ཡོད། དུས་མཆོད་ཁ་ཤས་ཡོད་པར་བཤད། ཚེ་ལུས་སྒྲུབ་པ་མཐར་ཕྱིན་
པའི་མི་མངོན་སྦས་པར་བཞུགས་པའི་རྣལ་འབྱོར་བ་བླ་མ་རབ་གསལ་ཞེས་པ་
སྐྱེས་བུ་དམ་པ་ཞིག་ཀྱང་བྱོན། །
གནའ་མྱི་རྒན་པོའི་སེམས་ཀྱི་མེ་ལོང་ནང་། །
གནའ་བོའི་དགོན་འདིའི་སྣང་བསྙན་ཝ་ལེར་འཆར། །
གནའ་གཏམ་ལོ་རྒྱུས་ངོ་མཚར་ངག་སྒོ་ན། །
གནའ་རབས་སྐྱེས་བུའི་བྱུང་ཚུལ་ལྗགས་རྩེར་གཡོ། །
ཙག་དགོན་བྱང་ཆུབ་ཆོས་གླིང་།
ངེས་དོན་གྱི་བསྟན་པའི་གནས་གཞི་འདི་ནི་ཆོས་རྗེ་རྒྱལ་བ་བཟང་གིས་
དགོན་པ་བརྒྱ་དང་རྩ་བརྒྱད་བཞེངས་པའི་ཡ་གྱལ་བཞག་ཤོད་དགོན་ལྔའི་ནང་
ཚན་ཡིན་པ་ཇོ་ནང་ཆོས་འབྱུང་དུ་གསལ། ལོ་ཚོགས་ལྔ་བརྒྱ་ཉེ་བའི་ལོ་རྒྱུས་
ཡོད། གཤོམ་འདི་དགོན་པ་བཞེངས་པའི་རྗེས་ནས་ཉིན་ཞིག་ཆོས་རྗེ་དམ་པ་
རྨི་ལམ་ལེགས་པས་དཔོན་སློབ་རྣམས་ཁམས་སངས་ལ་བྱོན་སྐབས་སུ། དྲིལ་
བུའི་སྒྲ་རང་བྱུང་གིས་གྲགས་པས་རྟེན་འབྲེལ་སྣ་ཚོགས་འགྲིག་པས་དགོན་འདི་
བཞེངས་པ་ཡིན། ཁོང་གི་གསུང་ལས་དྲིལ་བུ་གཅིག་ཡོད་ན་རྡོ་རྗེ་ངེས་པར་
དགོས་པར་འདུག་གསུངས་ནས་བཀྲ་ཤིས་སྒང་འདི་ཡང་བཏབ་པ་ཡིན་ནོ། །
ཆོས་རྗེས་དགུང་ལོ་ལྔ་བཅུ་དུས་སུ་བཀྲ་ཤིས་སྒང་ཕྱག་འདེབས་མཛད་པ་ཡིན་ན་
དེ་དང་མཉམ་དུ་ཕལ་ཆེར་འདྲ་བས་སྤྱི་ལོ་༡༥ ༡༣ལོར་ཡས་མས་སུ་ཙག་དགོན་
འདི་ཡང་བྱུང་བ་འདྲ། རྟོགས་པའི་དབང་ཕྱུག་དགེ་བ་རྒྱ་མཚོ་ཞེས་པའི་
གདན་ས་བྱས་ནས་ཁོང་གིས་ཚེ་ལུས་སྒྲུབ་པ་མཐར་ཕྱིན་པ་བྱས་ནས་གྲུབ་པའི་
126



རྟགས་ངོ་མཚར་བའི་རྟོགས་བརྗོད་དེ་གའི་ཡུལ་གྱི་མི་རྣམས་ཀྱི་ངག་རྒྱུན་ཤིན་ཏུ་
མང་ངོ༌། ། འདི་དུས་སུ་སྦྱོར་དྲུག་གི་གྲྭ་སར་བཀྲ་ཤིས་སྒང་བཞུགས་པ་འདྲ།
དེའི་རྗེས་ནས་བླ་མ་ཚུལ་ཁྲིམས་ཞེས་པས་གདན་ས་བྱས་ནས་ཇོ་ནང་བའི་ཉམས་
ལེན་རྣལ་མ་བྱས་ནས་སྐུ་ཚེ་མཐར་ཕྱིན་པ་ཡིན་ནོ། ། འདི་དག་སྐབས་སུ་དགེ་
འདུན་པ་དྲུག་ཅུ་ཡས་མས་ཡོད་དོ། ། བླ་མ་བསྟན་འཛིན་ཞེས་པ་བཀྲ་ཤིས་
སྒང་གྲྭ་སར་བྱོན་མྱོང་བའི་སྐྱེས་ཆེན་དམ་པ་འདིའི་གདན་ས་བྱས་ནས་སྒྲུབ་པ་
རྣལམ་བྱས་སོ། ། དེ་ནས་ཛ་འགོའི་དགེ་བཤེས་ཀྱི་སློབ་མ་བླ་མ་དབང་ཕྱུག་
བྱོན་ནས་དགོན་འདིའི་བསྟན་པ་ལ་བཀའ་དྲིན་ཆེན་པོས་བསྐྱངས་ནས་བསྙུང་
གནས་ཀྱི་སྲོལ་ད་ལྟའི་བར་དུ་ཡོད་དོ། ། དེའི་རྗེས་ནས་ཛ་འགོའི་བླ་མ་རིགས་
མཆོག་གི་དངོས་སློབ་བླ་མ་མཐོང་ལྡན་སྐུ་ཚེ་གང་བོ་ཀུན་སྤངས་པ་བྱས་ནས་ཇོ་
ནང་གི་ཐུན་མིན་ཉམས་ལེན་ཁོ་ན་བྱས་སྐུ་ཚེ་འདི་ནས་མཐའ་འཁྱོལ་བ་ཡིན་ནོ།
བསྙུང་གནས་པ་བླ་མ་པོ་དོ་ཞེས་པ་བྱོན་ནས་བསྙུང་གནས་སྔ་སྲོལ་ཉམས་པ་
སླར་གསོ་དང་ཡུལ་དེར་བཀའ་དྲིན་ཆེན་པོ་ཞིག་ཡིན་ནོ། ། ཛ་འགོའི་བླ་མ་
ཚུལ་ཁྲིམས་དང་སྦྱངས་པ་མ་འདས་གཉིས་ཀྱི་སློབ་མ་བླ་མ་ཤེས་རབ་ཞེས་པས་
བླ་མ་རྣམ་གཉིས་ཀྱི་བཀའ་དགོངས་བཞིན། ཙག་དགོན་བྱང་ཆུབ་ཆོས་གླིང་གི་
སྒྲུབ་པའི་བསྟན་པ་ཉམས་པ་སླར་གསོ་དང་མི་ཉམས་གོང་འཕེལ་བྱས་པ་ཡིན་
ནོ། ། ད་ལྟ་ཡང་གྲྭ་བ་བཞི་བཅུ་ལྷག་ཡོད། ཛ་འགོ་དང་བཻ་རོའི་རི་ཁྲོད་དུ་
བཤད་སྒྲུབ་བྱེད་བཞིན་རྗེས་ནས་བཤད་སྒྲུབ་སྐྱོང་མུས་ལྟར་བདེ་ཡངས་ཐང་དུ་
དགོན་འདི་སྤོར་བཞིན་པའི་སྒང་རེད། སྨོན་ལམ་ཉིན་བཅུ། ས་ག་ཟླ་བ་
བསྙུང་གནས། དྲུག་མཆོད། དགུ་གཏོར་སོགས་ཡོད། ད་ལྟའི་ཡོན་བདག་
ཀ་དོ་སྡེ་བ་དང་། སྨན་མོ་སྡེ་བ་གཉིས་ཡིན། ཁྱིམ་ཚང་ཉི་ཤུ་ཙམ་ཚོ་བདུན་
ཀུང་ཧྲེའི་ཁ་ཞབས་ན་ཡོད།
127



བདེ་ཡངས་ཐང་གི་བྱང་ཆུབ་ཆོས་ཀྱི་གླིང་། །
ལུང་རྟོགས་བསྟན་པའི་ཉི་འོད་མཁའ་ནས་འཕྲོས། །
འདུས་སྡེ་པདྨོའི་རྣམ་དཔྱོད་འདབ་མ་བཞད། །
བསླབ་གསུམ་རྒྱན་འཆང་བུང་བ་ངང་གིས་འདུ། །
ཛ་འགོའི་རི་ཁྲོད་བྱང་ཆུབ་ཆོས་རྫོང་ངེས་དོན་དར་རྒྱས་གླིང་།
དེ་ཡང་ངེས་གསང་བསྟན་པའི་གསལ་བྱེད་མཁས་པ་དང་གྲུབ་པའི་གོ་
འཕང་བདག་གིར་བཞེས་པ་ཡོངས་ཀྱི་དགེ་བའི་བཤེས་གཉེན་དམ་པ་འབྲས་
རབ་འབྱམས་པ་བློ་བཟང་མཆོག་གྲུབ་རྒྱ་མཚོའམ་ཡོངས་གྲགས་སུ་ཛ་འགོའི་
དགེ་བཤེས་ཀྱིས། རབ་བྱུང་བཅོ་ལྔ་པ་སྤྱི་ལོ་ ༡༩༠ ༡ལྕགས་མོ་གླང་གི་ལོ་ལ་
རང་གི་བླ་མ་སྦྱངས་པ་རྡོ་རྗེ་འཆང་གི་བཀའ་ཁྲོལ་ལྟར་རི་ཁྲོད་དང་དགོན་གཞི་
ཕྱག་བཏབ་བྱས་པ་བཅའ་ཡིག་ཏུ་གསལ། འདུ་འཛིའི་གཡེང་རྐྱེན་ཆུང་བ།
ཚ་རོང་སྟོད་ཀྱི་ས་ཆ་ཛ་འགོ་ཟེར་བའི་གནས་དེར་རི་ཁྲོད་བཏབ་ནས་རིང་ཞིག་
ཐོས་བསམ་སྒོམ་གསུམ། འཆད་རྩོད་རྩོམ་གསུམ་གྱིས་རྒྱལ་བསྟན་སྤྱི་དང་ངེས་
དོན་གྱི་བསྟན་པ་ཉིན་མོ་ལྟར་བྱས་པའི་སྙན་གྲགས་འཁོར་ཡུག་ཀུན་ལ་ཁྱབ།
གདུལ་བྱ་རྗེས་བཟུང་དང་། ཇོ་ནང་བའི་བཤད་སྒྲུབ་ཀྱི་སྡེ་འཛུགས་ཚུལ་ཡང་།
བཞག་ཤོད་དགོན་ཕྲན་མང་བོ་ངེས་གསང་གི་སྒྲུབ་སྡེ་བསྐྱར་གསོའི་བཀའ་དྲིན་
བསྐྱངས། ཁྱད་པར་མཆོག་རྩེ་རྒྱལ་སྲས། གཙང་དགའ་ལྡན་གྱི་གསེར་ཁྲི་ལ་
དབང་བྱེད་པ་ཅན་ཞིག་གི་ཞུས་ངོར་ཇོ་ནང་བའི་མཐོང་བ་དོན་བརྒྱུད་ཀྱི་ཉམས་
ལེན་ལེགས་པར་གནང་བས་སྲས་ཀྱི་ཐུ་བོ་རྗེས་བཟུང་མཛད་དོ། ། སྐུ་ཚེ་སྨད་
ཀྱི་རིང་ལ་རྒྱལ་རོང་ཕྱོགས་སུ་འཕྲིན་ལས་རྒྱ་ཆེ་བས་ཛ་འགོའི་དགེ་བཤེས་ཞེས་
གྲགས་པ་ཆེ་བ་དོན་ལ་གནས་པས་བསྟན་འགྲོ་ལ་ཕན་ཐོགས་པའི་སློབ་མའི་གཙོ་
128



བོ་ནི་ཀ་ཐོག་བླ་མ་ངག་མཆོག ཁྲོ་བཅུའི་དབོན་པོ་འཇིགས་མེད་རྒྱ་མཚོ། བླ་
བྲང་གི་དགེ་བཤེས་ཏིང་འཛིན། པདྨ་ཚུལ་ཁྲིམས། བཀྲ་ཤིས་སྒང་བ་ཚུལ་
ཁྲིམས། སྐུ་མདུན་པ་རིགས་ལྡན། བླ་མ་ཆོས་འཛིན་སོགས་འཆད་རྩོད་རྩོམ་
གསུམ། ཐོས་བསམ་སྒོམ་གསུམ་གྱིས་སྐུ་ཚེ་རྫོགས་པ་མང་པོ་བྱོན། མཁས་
དབང་འདིའི་ལྗགས་རྩོམ་ནི་དབུ་མ་ཐེག་མཆོག་ཊིག་ཟིན་གྱི་ལེའུ་གཅིག་གི་
འགྲེལ་བ། རྒྱུ་འབྲས་དབུ་མའི་ཐིག་ལེའི་འགྲེལ་བ། གསེར་ཕྲེང་ས་བཅད་
སོགས་ཁྱོན་པོད་བཅུ་ཙམ་ད་ལྟ་ཡང་དཔར་བསྐྲུན་བྱས་པ་འདི་གའོ། །
དེ་རྗེས་དགེ་བཤེས་ཚང་གི་སྐུ་ཚེ་སྨད་ཀྱི་ཆར་ཀུན་དགའ་རིག་མཆོག་
རྒྱལ་ཚབ་ཏུ་མངའ་གསོལ་མཛད་དོ། ། དམ་པ་འདི་ཉིད་ཀྱི་དགོན་གཞི་འདི་ཇོ་
ནང་བའི་ཉམས་ལེན་གྱིས་བསྟན་པ་དང་འགྲོ་བའི་དོན་ལ་མཛད་རྗེས་ཤིན་ཏུ་ཆེ་
བ་ཞིག་ཡིན་ནོ། ། གདན་རབས་གསུམ་པ། མཁྱེན་རབ་ཚུལ་ཁྲིམས་རྒྱ་མཚོ་
སྦྱོར་དྲུག་ནི་བཀྲ་ཤིས་སྒང་གི་བླ་མ་དོན་གྲུབ་གྱི་མདུན་དུ་བཞུགས། དེ་ནས་ཛ་
འགོའི་དགེ་བཤེས་ཀྱི་མདུན་ནས་ཐོས་པ་མང་རབ་བྱས། ལྷ་སའི་འབྲས་སྤུངས་
ལོ་གསུམ་ཐོས་བསམ་བྱས། དེ་ནས་མར་རི་ཁྲོད་དུ་ཕེབས་ནས་ཀུན་དགའ་
རིག་མཆོག་ གིས་རང་ ཉིད་དག་ཞིང་ཕེབས་ཁར་དགོན་འདིའི་བདག་པོར་
མངའ་གསོལ་མཛད། སྦྱོར་དྲུག་གི་ཉམས་ལེན་པ་དང་། ཐོས་བསམ་བློ་སྦྱོང་
དང་སྡོམ་གསུམ་སོགས་བཤད་པ་རྒྱ་ཆེར་གནང་བས་མཛད་རྗེས་ཅན་ཡིན་པར་
གྲགས། མཐར་སྐུ་རྣམ་སྣང་ཆོས་བདུན་གྱི་སྒོ་ནས་དགོངས་པ་ཆོས་དབྱིངས་སུ་
ཐིམ། གདན་རབས་བཞི་བ། བླ་མ་རིག་མཆོག་དང་དགེ་བཤེས་ཀྱི་སློབ་མ་
ཀུན་དགའ་དགེ་མཆོག་སྦྱོར་དྲུག་པ་ཆོས་ཚན་གཉིས་བསྐྱེད་སྲིང་བྱས། དགེ་
བཤེས་ཚང་གི་གསུང་འབུམ་དཔར་ཤིང་གསར་བསྐྲུན་དང་། ལྡེབས་བྲིས་མང་
པོ་མཛད་པས་བསྟན་པའི་རྩ་ལག་ཆེན་པོ་ཞིག་ཡིན་པའི་ལོ་རྒྱུས་ཤིན་ཏུ་མང་།
129



གདན་རབས་ལྔ་བ། ས་དམར་བླ་མ་ལུང་རྟོགས་ཀྱི་ཡང་སྤྲུལ་དཀོན་མཆོག་
ཀུན་དགའ་རྒྱ་མཚོས་བསྡེ་དགོན་གྱི་རྡོར་སློབ་པ་དཀོན་མཆོག་ཆོས་ཀྱི་རྒྱ་མཚོའི་
མདུན་ནས་བསྙེན་རྫོགས་ཀྱི་སྡོམ་པ་བརྙེས། བསྭེ་དགོན་གྱི་སློབ་དཔོན་བླ་མ་
གསང་མཐའ་ཚང་དང་། རང་དགོན་གྱི་རྡོ་རྗེ་སློབ་དཔོན་མཁྱེན་རབ་ཚུལ་
ཁྲིམས་རྒྱ་མཚོ་གཉིས་ཀྱི་མདུན་ནས་ཇོ་ནང་བའི་ཟབ་ལམ་སྦྱོར་དྲུག་གི་ཉམས་
ལེན་གནད་སྨིན་མཛད་པས་རྟོགས་པའི་དབང་ཕྱུག་གི་གོ་འཕང་བདག་གིར་
བཞེས། དགེ་བཤེས་དམ་པ་ཏིང་འཛིན་གྱི་མདུན་ནས་ཐོས་བསམ་གནད་དུ་
འཁྱོལ་བ་བྱས། རིགས་བརྒྱའི་ཁྱབ་བདག་ཆེན་པོ་ཚུལ་ཁྲིམས་རྒྱ་མཚོའི་བཀའ་
དགོངས་བཞིན་རིག་གསར་གྱི་གོད་ཆག་གིས་རྒྱལ་རོང་གི་དགོན་གཞི་རྨང་མེད་
བྱས་པ་རྣམས་སླར་གསོའི་རྟེན་བརྟེན་པ་བཅས་གསར་བཞེངས་དང་། ཟབ་
ལམ་སྦྱོར་དྲུག་སྐོར་དང་ཇོ་ནང་བའི་ཐུན་མིན་གྱི་ཉམས་ལེན་རྣམས་དང།
དུས་འཁོར་དབང་ཆེན། རིན་འབྱུང་བརྒྱ་རྩ། འཇིགས་བྱེད་རོ་ལང་བརྒྱད་
སྐོར། ཇོ་ཕུར་སོགས་དབང་ལུང་ཁྲིད་གསུམ་བྱས་པའི་སློབ་རྒྱུན་བཞག་ཤོད་
དགོན་ལྔ་སོགས་སུ་སུམ་བརྒྱ་ལྷག་ཡོད་དོ། །
ལམ་རིམ་དང་བློ་སྦྱོང་སྐོར་གྱིས་བསྟན་པ་དང་འགྲོ་བའི་དོན་རྒྱ་ཆེན་
པོའི་མཛད་རྗེས་གང་གིས་བསྒྲུན་དུ་མེད་པའི་གནས་སུ་ཡིན་ནོ། ། གདན་
རབས་དྲུག་པ། བླ་མ་རྟོགས་ལྡན་ནི་སྨན་པ་བླ་མ་དཀོན་དཔལ་དང་སྦྱངས་པ་
མ་འདས་ཚང་གི་སློབ་མ་ཡིན་ཞིང་། བསམ་སྦྱོར་དག་པས་བླ་མ་བརྟེན་ནས་
རྟོགས་པའི་དབང་ཕྱུག་ཏུ་གྱུར་བས་རྟོགས་ལྡན་དུ་གྲགས་སོ། ། ཁོང་གིས་སྦྱོར་
དྲུག་པ་ཆོས་ཚན་གསུམ་བསྐྱེད་སྲིང་བྱས་པས་བཀའ་དྲིན་ཆེ་བ་ཡིན་ནོ། །
གདན་རབས་བདུན་པ། ས་དམར་སྤྲུལ་སྐུའི་སློབ་མ་རྡོ་རྗེ་སློབ་དཔོན་བླ་མ་
འགྲོ་བཟང་དང་། ཆོས་རྗེའི་སྦྱངས་པ་མ་འདས་ཀྱི་དངོས་སློབ། མཁས་
130



དབང་ཆེན་པོ་བྱ་ཉུང་དོན་ལ་གནས་པ་རི་ཁྲོད་པ་རྨེ་བའི་སྤྲུལ་སྐུ་རྡོ་རྗེ་དགྲ་
འདུལ་བསྟན་པ་ལ་རིས་སུ་མེད་པ་ངེས་དོན་གྱི་བསྟན་པར་ལྷག་བསམ་དང་།
རྒྱུས་མངའ་ཆེ་བ་གང་ཉིད་ཀྱིས་སྦྱངས་པ་མ་འདས་ཀྱི་བཀའ་དགོངས་ཇི་བཞིན།
དེང་སྐབས་སུ་རི་ཁྲོད་འདི་དང་ཚ་རོང་སྟོད་སྨད་ཀྱི་ཇོ་ནང་བའི་དགོན་གཞི་
དག་ལ་བཤད་སྒྲུབ་ཀྱིས་བཀའ་དྲིན་ཆེན་པོ་སྐྱོང་བཞིན་པའོ། ། ད་སྐབས་སུ་རྗེ་
དབོན་དང་བླ་མ་གྲགས་པ་རིན་ཆེན་སོགས་དངོས་བཞུགས་དགེ་འདུན་པ་བཞི་
བརྒྱ་ཙམ་ཡོད་དོ། ། གཞི་གསུམ་ཆོ་གའི་ཕྱག་སྲོལ་བཟང་པོ་གནའ་ནས་ད་བར་
དུ་མ་ཉམས་པ་དང་། ཇོ་ནང་སྤྱི་མཚུངས་བཞིན་སྒྲུབ་མཆོད་ཁ་ཤས་ཡོད། ད་
ལྟའི་མཛོ་གི་སྡེ་བ། ཀུར་རྩམ་སྡེ་བ། ཅོང་ཟེ་སྡེ་བ། རྩེ་ལེ་སྒང་། མཁོ་ཡག་
སྡེ་བ། རྒྱལ་གཙོའི་སྡེ་བ། སྨན་མོ་སྡེ་བ། ཀ་དོ་སྡེ་བ། བཀའ་དྲིན་ཆེ་བའི་
སྒང་ཡིན་ནོ། ། འབར་ཁམས་རྫོང་ཟུམ་པོའི་ཀུང་ཧྲེའི་མངའ་འོག་ན་ཡོད་
དོ། ། །
ངེས་དོན་མདོ་སྡེའི་དགོངས་བཅུད་གཞན་སྟོང་དང་། །
དུས་ཀྱི་འཁོར་ལོའི་ཟབ་ལམ་ཡན་ལག་དྲུག །
བཤད་སྒྲུབ་སྤེལ་མར་མཛད་པ་ཇོ་ནང་བའི། །
ཉམས་ལེན་མ་ནོར་གནད་གསང་འདི་ན་བཞུགས། །
ཁང་གསར་དགོན་བདེ་ཆེན་ཆོས་གླིང་།
དེ་ཡང་སྔོན་ཆོས་རྗེ་རྒྱལ་བ་བཟང་གིས་ཕྱག་བཏབ་མཛད་པའི་བཞག་
ཤོད་དགོན་ལྔའི་ཡ་གྱལ་དཔལ་ལྡན་ཁང་གསར་དགོན་ནི། དགོན་གཞི་འདིར་
ཆོས་རྗེ་རྒྱལ་བ་བཟང་སོགས་སྔོན་བྱོན་གྲུབ་བརྙེས་ཀྱི་སྐྱེས་བུ་དམ་པ་མང་པོ་
བྱོན་ནས། ཇོ་ནང་བའི་མདོ་སྔགས་ཟུང་འབྲེལ་གྱི་བསྟན་པའི་ཆོས་གཞི་
131



བཙུགས་ཏེ། རིམ་པར་མ་ནུབ་པར་ཡུན་རིང་པོར་དར་རྒྱས་སུ་བྱུང་བ་ལ་རབ་
བྱུང་བཅོ་ལྔ་བའི་ཆུ་སྟག་༡༩༠༢ལོར་ཙམ་ནས་ཛ་འགོའི་རི་ཁྲོད་དུ། འབྲས་
རབ་འབྱམས་པ་དགེ་བཤེས་བློ་བཟང་མཆོག་གྲུབ་རྒྱ་མཚོས་དབེན་གནས་བྱང་
ཆུབ་ཆོས་རྫོང་བསྐྲུན་པ་ནས་བཟུང་། དགོན་པ་འདིའི་འདུས་མང་གིས་དགེ་
བཤེས་ཁོང་ ཉིད་ གཙུག་ གི་ བླ་མར་བཀུར་ནས་ དགོན་བདག་མཛད་ ཅིང་།
ཐུགས་སྲས་ཁྲི་རྒན་བླ་མ་མཆོག་དབང་ཀུན་དགའ་ཆོས་འགྲུབ། རབ་གསལ་རྒྱ་
མཚོ་སོགས་དཔོན་སློབ་དག་གིས་བཤད་སྒྲུབ་ཀྱི་བསྟན་པ་ཇེ་རྒྱས་སུ་བཏང་།
རྗེས་ནས་དགེ་བཤེས་ཀྱི་རྒྱལ་ཚབ་ཀུན་དགའ་རིག་མཆོག་རྒྱ་མཚོའི་སྐུ་རིང་ལ་
བཟོད་པ་མཐར་ཕྱིན། བླ་མ་བློ་བཟང་སོགས་ཁོང་དཔོན་སློབ་དག་གིས་དགོན་
པའི་སྒྲིག་ཁྲིམས་སོགས་ཇེ་བཟང་དུ་བཏང་ནས་བཤད་སྒྲུབ་ཀྱི་བསྟན་པ་སྔར་
ལས་ལྷག་པ་རྒྱས་པར་བྱས། སྔར་བས་དེར་འདུས་སྡེ་བརྒྱ་ཕྲག་ལྷག་འཚོགས་
ཤིང་ལོ་རེ་བཞིན་ཆོ་འཕྲུལ་ཟླ་བའི་བཅོ་ལྔའི་བར་དུ་དུས་ཀྱི་འཁོར་ལོའི་ཐིག་
རྡུལ་ཚོན་བཅས་ཉིན་བཅོ་ལྔ་འཚོགས་པའི་སྲོལ་དང་། གཞན་སྒྲུབ་མཆོད་དུ་
མ་ཡོད་དོ། ། འདུལ་བ་གཞི་གསུམ་གྱི་ལག་ལེན། སྦྱོར་དྲུག་གི་སྒྲུབ་གྲྭ་
བཞུགས་པའི་མཚམས་པ་བ་ཆད་མེད་དུ་ཡོད་ལ། ཀུན་དགའ་རིག་མཆོག་རྒྱ་
མཚོའི་སྐུ་ཚེའི་སྨད་ཙམ་ནས། དགོན་དེར་ཀླུ་གཉན་ཞིག་གིས་གདུག་རྩུབ་ཀྱིས་
འཁུ་བས་གནོད་པར་གྲགས་པས་ཉེ་འདབས་ཀྱི་རི་ཞོལ་གྱི་ས་ཕྱེད་ཙམ་ཆད་ནས་
ཆུནང་ནུབ་རྐྱེན་གྱིས་གནས་དེར་སྡོད་མ་ཚུགས་པར་ད་ལྟའི་དགོན་ས་སྤོར་བ་
ཡིན། གནས་དེར་ཡང་སྔ་སྲོལ་བཞིན་བཤད་སྒྲུབ་ལ་བརྩོན་པར་མཛད། དེ་
ནས་ཀུན་དགའ་རིག་མཆོག་གི་རྒྱལ་ཚབ་ཀུན་དགའ་དགེ་མཆོག་གི་སྐུ་རིང་ལ་བླ་
མ་རབ་བཟང་དང་ཚེ་དོན་རྣམ་གཉིས་ཁྲིད་དཔོན་དུ་བསྐོ་གཞག་མཛད་ནས་སྔ་
སྲོལ་གྱི་ཉམས་ལེན་བཟང་པོའི་རྒྱུན་བསྐྱངས་པ་ཡིན་ནོ། ། མཁས་དབང་
132



འབའ་མདའ་བ་ཐུབ་བསྟན་དགེ་ལེགས་རྒྱ་མཚོ་དང་། ངག་དབང་ཚོགས་
གཉིས་རྒྱ་མཚོ་རྣམ་གཉིས་ཀྱི་དངོས་སློབ་ཥ་འགོའི་རི་ཁྲོད་པ་བླ་མ་རབ་ལྡན་
གྱིས་ཀྱང་དགོན་དེའི་ལུང་རྟོགས་ཀྱི་བསྟན་པ་ལ་ཐུགས་ཁུར་ནན་བཞེས་མཛད་
ནས། སློབ་མའི་གཙོ་བོ་བླ་མ་རབ་བཟང་། བླ་མ་ཚེ་དོན། བླ་མ་ཤིང་ཐར་
སོགས་བུ་སློབ་མང་པོ་བྱུང་། རིག་གསར་གྱི་གོད་ཆག་གི་གྲིབ་མ་ཕོག་ནས་བར་
སྐབས་ཤིག་ཉམས་དམའ་བར་གྱུར་ན་ཡང་། བསྟན་པ་ཡང་དར་གྱི་སྐབས་
འདིར་ཛ་འགོའི་རྡོ་རྗེ་སློབ་དཔོན་ཡུལ་འདིར་བཀའ་དྲིན་ཆེ་བ་༧ས་དམར་སྤྲུལ་
བའི་སྐུ་རིན་པོ་ཆེ་བྱོན་ནས་དབང་ལུང་མན་ངག་གི་ཆོས་ཀྱི་བགོ་སྐལ་དུ་མ་
གནང་ནས། བླ་མ་ཚེ་དོན་དང་བླ་མ་ཤིང་ཐར་རྣམ་གཉིས་རིམ་པར་ཁྲིད་
དཔོན་དུ་བསྐོ་གཞག་མཛད་ནས་ད་ལྟ་ཇོ་ནང་རང་ལུགས་ཀྱི་སྒྲུབ་པའི་ཉམས་
ལེན་གཙང་མར་འཛིན་པའི་འདུས་སྡེ་བཅུ་ཕྲག་བདུན་ལྷག་བརྒལ་བ་དངོས་
བཞུགས་སུ་ཡོད་དོ། ། བརྟན་མཁས་ཡོན་ཏན་གཉིས་ལྡན་གྱི་སྤྲུལ་སྐུ་རྡོ་རྗེ་དགྲ་
འདུལ་གྱིས་བཀའ་དྲིན་ཆེན་པོས་བསྐྱངས་པས་གཞོན་སྐྱེས་ཀྱི་ཤེས་ཡོན་ཅན་དུ་
མ་ཡོད། སྔོན་གྱི་སྦྱིན་བདག་ནི་ཅོག་ཙེ་རྒྱལ་པོ་གཏོ་པོ་ཤོག་བཅུ། མཁར་སྒོའི་
ཏ་རོ་སོགས་ཡིན་ལ། ད་ལྟ་འབར་ཁམས་རྫོང་ཁང་གསར་ཀུང་ཧྲེའི་མངའ་
འོག་ན་ཡོད་དོ། །
བརྒྱ་ཕྲག་ལྔ་ཙམ་བརྒལ་བའི་ལོ་རྒྱུས་ལྡན། །
གུས་རྟག་བརྩོན་པས་བཤད་པའི་ཆུ་འཛིན་འཁྲིགས། །
ཡན་ལག་དྲུག་གི་སྒྲུབ་སྡེའི་སྦྲང་ཆར་བབ། །
དོན་ལྡན་ཆོས་འཁོར་གླིང་ཞེས་སྙན་པ་འཕུར། །
133



ཡུམ་མདའི་དགོན།
དཀར་ཕྱོགས་སྐྱོང་བའི་གཉན་པོ་དགེ་བསྙེན་བ་རི་མཐོན་པོ་ཞེས་པའི་རི་
ངོགས་སུ་ད་ལྟའི་དགོན་འདི་ཆགས་ཡོད། བསྙེན་སྒྲུབ་མཐར་ཕྱིན་སྙིང་བོ་
སངས་རྒྱས་མཚན་ཞེས་པའི་སློབ་མར་གྲགས་པ། མཚུངས་མེད་རིན་ཆེན་
མཉམ་བཞག་ཅེས་པ་འཇིགས་བྱེད་ཀྱི་རྣལ་འབྱོར་བ་རྟོགས་པའི་དབང་ཕྱུག་
ཆེན་པོ་དེས་དགོན་འདི་ཕྱག་བཏབ་བྱས་པར་སེམས། རྫོང་འགག་རྒྱལ་བོ་ཚེ་
དབང་གྲགས་རྒྱལ་གྱི་དབུ་བླ་ཡིན་པས་རྒྱལ་པོས་ཆེད་དུ་གུས་བཀུར་ཆེན་པོ་
མཛད། ད་ལྟ་ཡང་ཁོང་གིས་གསུངས་པའི་ཚེ་སྒྲུབ་མདའ་འཕེལ་མ་ཞེས་པ་མ་
ཉམས་པར་འདོན་པའི་ཕྱག་སྲོལ་ཡུལ་དེར་ཡོད་པ་ངོ་མཚར་བའི་བཤད་རྒྱུན་
མང་པོ་ཡོད་དོ། ། ཡུམ་མདའི་བླ་མ་བསྟན་རྒྱས་ཞེས་པ་ཞབས་དཀར་བ་ཚོགས་
དྲུག་རང་གྲོལ་གྱི་དངོས་སློབ་ཁོང་གིས་རེབ་གོང་ནས་ཁུར་ཤིང་སྟེང་དུ་བཞག་
ནས་ཞབས་དཀར་གསུང་འབུམ་པོད་ལྔ་དང་། ཞབས་དཀར་ང་འདྲ་མ་སྤྱན་
དྲངས་པའི་ལོ་རྒྱུས་དང་། ད་ལྟ་ཡང་ཞབས་དཀར་བའི་གསུང་པོད་གཅིག་
དངོས་སུ་བཞུགས་འདུག ཛ་འགོའི་དགེ་བཤེས་རྒྱ་རོང་འདིར་ཐོག་མ་གདན་
འདྲེན་ཞུ་བ་པོ་རྗེད་དཔོན་མོ་དང་། དམ་པ་འདི་གཉིས་ཡིན། སྦྱོར་དྲུག་ཆོས་
ཚན་གཉིས་བྱུང་བ་སོགས་མདོར་ན་ཁོང་དགོན་འདིར་ཚེ་ལུས་སྒྲུབ་པ་མཐར་
ཕྱིན་པ་ཡིན་ནོ། ། འདིའི་དུས་སུ་རྗེད་ཚང་ཞེས་པའི་དཔོན་པོ་དེའི་སྦྱིན་བདག་
བྱས། འདིའི་དུས་སུ་རྗེད་དར་མགོན་པོ་ཞེས་པའི་དཔོན་པོ་འདི་བཀའ་དྲིན་
ཆེ། བླ་མ་སྟོང་གསལ་ལོ་དྲུག་སྒོམ་སྒྲུབ་བྱས། བླ་མ་ཡེ་ཤེས་སྒྲུབ་པ་མཐར་ཕྱིན་
པ་བྱས། བླ་མ་ཡོན་དཔལ་དང་རྗེད་དབོན་ཀུན་དགའ་དཀོན་མཆོག་གིས་
དགོན་གཞི་འདི་ཞིག་གསོ་བྱས། ད་ལྟ་ཡང་སྦྱོར་དྲུག་ཉམས་ལེན་བྱས་པའི་གྲྭ་
134



བ་བཅུ་གཉིས་དང་ཁྱོན་གྲྭ་བ་སུམ་ཅུ་ཙམ་ཡོད་དོ། ། དུས་མཆོད་ནི་མི་
འཁྲུགས་པ་དང་། སྐང་གསོལ། མགོན་པོ། སེང་གདོང་བཅས་ཡོད་དོ། །
ད་ལྟ་ཡང་ལྷ་ཁང་ཀ་བཞི་མའི་ནང་། བྱིན་རྟེན་དུས་གསུམ་སངས་རྒྱས། ཀུན་
མཁྱེན། ཏཱ་ར་ནཱ་ཐ། བྱམས་མགོན། ཐུགས་རྗེ་ཆེན་པོ་ཕྱག་བཞི་པ་སོགས་
འཇིམ་སྐུ་མིའི་ལུས་ཚད་དང་ལྡན་པའི་བཞིན་ལེགས་ཅན་བཞེངས་བཞིན་པའི་
སྐབས་ཡིན་ནོ། ། སྦྱོར་དྲུག་ནི་ཛ་འགོའི་རི་ཁྲོད་བཞུགས་ཀྱིན་ཡོད་དོ། ། སྦྱིན་
བདགནི་ད་ལྟ་ཡང་ཅུང་ལྗིད་ཚོ་བ་ཡིན་ནོ། ། འབར་ཁམས་རྫོང་ཟུམ་པོའི་
ཀུང་ཧྲེའི་ཁོངས་སུ་ཡོད་དོ། །
སྨྲ་ཀླུང་དལ་མོ་གཡུ་འབྲུག་སྔོན་མོ་བཞིན། །
བཞག་ར་སྨན་རྩེའི་མགུལ་བ་སྤྲིན་པས་བརྒྱན། །
དགེ་བསྙེན་བ་རི་མཐོན་པོའི་བ་གམ་དུ། །
བྱིན་རླབས་རྟེན་གསུམ་གཟི་འོད་ལམ་མེར་འཕྲོ། །
རྒྱལ་གཙོའི་གཤོམ་སྡེ་དགོན།
ཆོས་རྗེ་རྒྱལ་བ་བཟང་གིས་ཕྱག་བཏབ་མཛད་པས་དུས་འཁོར་མཆོད་
རྟེན་ཞིག་བཞེངས་པའི་སྐབས་སུ་ས་ཕྱོགས་དེར་རྡོ་མེད་པས། མི་མ་ཡིན་གྱིས་
དཔག་ཚད་ཙམ་གྱི་ལམ་ནས་རྡོ་བསྐྱལ་བ་དང་། རྡོ་རིང་ཞིག་མི་མ་ཡིན་གྱིས་ས་
འོག་ནས་འདོན་པ་ཁོང་གིས་ཕྱག་རྟེན་བྱས་ནས་ཡོང་བ་དེ་ད་ལྟ་ཡང་མཇལ་རྒྱུ་
ཡོད་པ་མ་ཟད། ལས་ཚོགས་པས་ཆང་རྫའི་ནང་ནས་མཆོད་རྟེན་བཞེངས་ནས་
མ་འགྲུབ་བར་དུ་ཆང་འཛད་མེད་བྱུང་བའི་གྲུབ་པའི་རྟགས་ངོ་མཚར་བ་ཡོད་
དོ། ། ཛ་འགོའི་དགེ་བཤེས་དང་ཀུན་དགའ་རིག་མཆོག བླ་མ་ནམ་མཁའ་ཡེ་
ཤེས་རྣམས་རིམ་པར་བྱོན། དེ་ནས་རྗེ་བླ་མ་བློ་གསལ། ཀུན་དགའ་དགེ་
135



མཆོག་འཁྲུངས་ཡུལ་ཀྱང་ཡིན། བླ་མ་ཆོས་སྐྱབས། བླ་མ་མགོན་པོ་དར་རྒྱས།
ས་དམར་སྤྲུལ་སྐུ་སོགས་ཀྱིས་དབང་ལུང་མན་ངག་དང་ཆོས་ཀྱི་འཁོར་ལོ་རྒྱ་ཆེར་
བསྐོར། དེང་སྐབས་སུ་བླ་མ་ཚེ་ལྷ། བསྟན་རྒྱུས། སྤྲུལ་རཏྣ་སོགས་བླ་གྲྭ་སུམ་
ཅུ་ལྷག་ཡོད་དོ། ། སྦྱོར་དྲུག་ནི་ཛ་འགོ་བཞུགས་ཀྱིན་ཡོད། དབྱར་ཆོས་དང་
དགུན་ཆོས་སོགས་ཡོད། སྔ་མོའི་སྦྱིན་བདག་རྫོང་འགག་རྒྱལ་བོ་ཡིན། ད་
ལྟའི་ཚོ་བ་རྒྱལ་གཙོའི་སུམ་སྡེ་བས་ཡོན་བདག་བྱས་ཡོད་དོ། ། འབར་ཁམས་
རྫོང་ཁང་གསར་ཀུང་ཧྲེའི་མངའ་འོག་ན་ཡོད། །
རྒྱལ་བསྟན་ཐུགས་ནས་ནམ་ཡང་འདོར་མེད་པ། །
རྒྱལ་བ་བཟང་ཞེས་འགྲོ་བའི་དེད་དཔོན་དེའི། །
རྒྱལ་བའི་བསྟན་པ་མི་ནུབ་རྒྱས་པའི་ཕྱིར། །
རྒྱལ་མོ་རོང་འདིར་བསྟན་གཞི་དུ་མ་སྤེལ། །
འབོ་ལ་འབྲོ་བདེ་ཆེན་གླིང་།
ཆོས་རྗེ་རྒྱལ་བ་བཟང་གིས་དགོན་བརྒྱ་དང་རྩ་བརྒྱད་བཞེངས་པའི་ཡ་
གྱལ་གཅིག་ཡིན། མཆོད་རྟེན་ཁྱད་མཚར་ཅན་ཞིག་གྱད་ཆེན་ངོར་མ་ཎི་རང་
བྱོན་དང་། ཁོང་གི་ཕྱག་རྗེས་ད་ལྟ་ཡང་མཇལ་ས་ཡོད། གཞན་ཡང་རང་བྱོན་
མང་པོ་སོགས་རྟེན་ཁྱད་མཚར་ཅན་ཡོད། བླ་མ་བསྟན་རྒྱས། བླ་མ་ཡེ་ཤེས།
བླ་མ་ཆོས་འབྱོར། བླ་མ་བམ་ཤོས། བླ་མ་དཔལ་བཟང་། བླ་མ་ཚོགས་
གཉིས། བླ་མ་གྲགས་པ། འདི་དག་སྐབས་ཇོ་ནང་བའི་རྫོགས་རིམ་སྦྱོར་བ་
ཡན་ལག་དྲུག་ཡོད་དོ། ། དེ་ནས་ས་དམར་སྤྲུལ་སྐུའི་བཀའ་དྲིན་དང་ཛ་འགོའི་
རི་ཁྲོད་དུ་སྦྱོར་དྲུག་ཁྲིད་ནས་རང་དགོན་འདུག་ཀྱིན་ཡོད། དུས་འཁོར་ཚོགས་
མཆོད་དང༌། བསྐང་གསོལ་བ་གྲྭ་བ་ཁ་ཤས་རྒྱུན་བཞུགས་སུ་གནས། དེང་
136



སྐབས་སུ་པོང་གེ་ཚོ་བས་ཡོན་བདག་བྱེད་ཀྱིན་ཡོད། འབར་ཁམས་རྫོང་ཁང་
གསར་ཀུང་ཧྲེའི་མངའ་འོག་ཡོད་དོ། །
ལོ་རྒྱུས་ཡ་ཐོག་རིང་བའི་དགོན་གཞི་འདིར། །
ངེས་གསང་ཟབ་མོའི་ཉམས་ལེན་བདུད་རྩིའི་རྒྱུན། །
རྩི་བཅུད་རོལ་བའི་ཟུང་འཇུག་དགའ་མ་ཡི། །
གྲོགས་སུ་འགུག་པའི་སྦས་པའི་རྣལ་འབྱོར་མང་། །
ལྷར་ཡག་དགོན་ངེས་དོན་ལྷུན་གྲུབ་གླིང་།
དགོན་འདི་ཉིད་ཆོས་རྗེ་རྒྱལ་བ་བཟང་གིས་དགོན་བརྒྱ་དང་རྩ་བརྒྱད་
བཞེངས་པའི་རྗེས་ནས་སླར་ཡང་སའི་དགེ་མཚན་ལེགས་པར་རྙེད་པས། ངེས་
དོན་གྱི་གནས་གཞི་ཡག་པའི་དགོན་འདི་ཕྱག་བཏབ་བྱས་པས་སླར་ཡག་ཟེར་
བའི་ངག་རྒྱུན་ཡོད་ན་ རྗེས་ སུ་ འགྱུར་ནས་ ལྷར་ ཡག་ དགོན་ཟེར་བ་ འདྲ།
དགོན་འདི་ཉིད་ཀྱི་ལོ་རྒྱུས་ཡང་ལོ་ཚོགས་ལྔ་བརྒྱ་ཙམ་གྱི་རང་བཞིན་ལྡན།
དགོན་གཞི་འདི་འདེབས་པའི་ས་ཕྱོགས་རིའི་སྒང་དང་ཤོད་གཉིས་ས་དཔྱད་ལ་
ཐུགས་སེམས་བཏང་བའི་སྐབས་སུ་རི་ངོགས་ནས་དུང་གི་རང་སྒྲ་ཞིག་གྲགས་
པས་རྟེན་འབྲེལ་བཞིན་གཞི་དེར་ཕྱག་བཏབ་བྱས་པ་ཡིན་ཟེར། དེ་ནས་རིམ་
པར་དམ་པ་མང་པོའི་བྱིན་གྱིས་རླབས་པ། ཞབས་ཀྱིས་བཅགས་པ་སྒྲུབ་པ་
རྣལམ་བའི་སྐྱེས་ཆེན་མང་རབ་བྱོན་འདུག་པའི་ལོ་རྒྱུས་ཤིག་ཡོད་པས་དེར་
གཟིགས་པར་ཞུ། ཁྱད་པར་མཁས་བཙུན་ཀྱང་གསུམ་རྣམ་པར་བྱོན་པའི་
འབྲོག་དགེ་འཇམ་དབྱངས་མཁྱེན་རབ་རྒྱ་མཚོས་བརྩེ་གཟིགས་རྒྱ་ཆེར་གནང་
ནས་དགོན་འདིར་དབང་ལུང་ཁྲིད་གསུམ་སོགས་བསྟན་འགྲོའི་དོན་རྒྱ་ཆེར་
མཛད་པས་བཀའ་དྲིན་ཆེ་བར་གླེང་། ད་ལྟའི་གནས་སྐབས་སུ་མཆོག་སྤྲུལ་



བཀྲ་ཤིས་འོད་ཟེར་དང་། ཀུན་དགའ་ངག་གི་དབང་ཕྱུག སྣར་འདུས་བླ་མ་
ཀུན་དགའ་ སོགས་ དབུས་བཞུགས་པའི་བླ་གྲྭ་བརྒྱ་ཙམ་གྱིས་ཐུགས་མཐུན་
ཁྲིམས་གཙང་གི་སྒོ་ནས་དཔལ་ལྡན་ཇོ་ནང་བའི་རང་ལུགས་མ་ཉམས་པར་
འཛིན་སྐྱོང་བྱས་ནས་ཟབ་ལམ་སྦྱོར་བ་ཡན་ལག་དྲུག་ཉམས་བཞེས་གནང་
བཞིན་པའོ། ། དུས་མཆོད་ནི་དུས་འཁོར་སྒྲུབ་མཆོད་ཉིན་བཅུ། མི་འཁྲུགས་
པའི་སྒྲུབ་མཆོད། མགོན་པོའི་གཏོ་སྒྲུབ། བསྙུང་གནས། ཀུན་རིགས་སོགས་
ཚོགས་མཆོད་དུ་མར་ཡོད་དོ། ། སྔོན་གྱི་སྦྱིན་བདག་མཆོག་རྩེ་རྒྱལ་པོ། ད་
ལྟའི་ལྷར་ཡག་ཚོ་བ་བཀའ་དྲིན་ཆེ་བ་ཡིན་ནོ། ། །
ཆོས་རྗེའི་ཐུགས་བསྐྱེད་སྐྱ་རེངས་དཀར་པོ་ཡིས། །
རྒྱལ་རོང་ཕྱོགས་སུ་བསྟན་གཞི་བརྒྱ་རྩ་བརྒྱད། །
བཞེངས་པའི་རྗེས་ནས་སླར་ཡང་རྟེན་འབྲེལ་བཞིན། །
སྣ་ཚོགས་དགེ་མཚན་ལྡན་པའི་སླར་ཡག་དགོན། །
སྣར་འདུས་དགོན་བྱང་ཆུབ་ཆོས་འཁོར་གླིང་།
ངེས་དོན་གྱི་བསྟན་པའི་གནས་གཞི་འདི་ཡང་མདོ་སྨད་དུ་ངེས་དོན་གྱི་
ཤིང་རྟ་འདྲེན་པའི་སྐྱ་རེངས་པ་དྲུང་རཏྣའི་དངོས་སློབ་རང་དང་མཉམ་པ།
ཚད་མ་བ་རྒྱལ་བ་བཟང་གིས་སྔོན་གྱི་ཐུགས་བསྐྱེད་རྨད་བྱུང་མ་ཉམས་པའི་རྟེན་
འབྲེལ་ལས། རྒྱལ་རོང་རྒྱལ་ཁག་བཅོ་བརྒྱད་ཀྱི་ཡུལ་གཙོ་བོར་གྱུར་བའི་ས་
ཕྱོགས་རྣམས་སུ་དགོན་བརྒྱ་དང་རྩ་བརྒྱད་བཞེངས་པའི་ནང་ཚན་དུ་གྱུར་བ།
ལོ་ལྔ་བརྒྱ་ཙམ་གྱི་ལོ་རྒྱུས་ལྡན་པའི་དགོན་པ་འདིར་ཆོས་རྗེ་རྒྱལ་བ་བཟང་ནས།
དེའི་རྗེས་ནས་ཆོས་རྗེ་དཔལ་འབྱོར་བཟང་། དེ་ནས་རིམ་པར་འབྲོག་དགེའི་
དཀོན་མཆོག་ཡོན་ཏན་རྒྱ་མཚོ། མཉམ་མེད་སངས་རྒྱས་རིན་ཆེན། དཀོན་
138



མཆོག་བློ་གྲོས་མཐའ་ཡས། བླ་མ་ཆོས་བཟང་། འཇམ་དབྱངས་མཁྱེན་རབ་
རྒྱ་མཚོ། བློ་གྲོས་རྣམ་རྒྱལ། ཚོགས་གཉིས་རྒྱ་མཚོའི་བར་དུ་བླ་རབས་མང་པོ་
བྱོན་པར་གསུངས། དེང་སྐབས་སུ་མཆོག་སྤྲུལ་ངག་ གི་དབང་ཕྱུག་དང་།
མཆོག་སྤྲུལ་བཀྲ་ཤིས་འོད་ཟེར། བླ་མ་ཀུན་དགའ་འཇམ་དབྱངས་མཁྱེན་རབ་
སོགས་ཀྱིས་བཤད་སྒྲུབ་ལས་གསུམ་གྱིས་འཁོར་ལོ་བར་མེད་དུ་སྐོར་བཞིན་
པའོ། ། ཚོགས་མཆོད་ནི་དུས་འཁོར་དང་། མི་འཁྲུགས་པ། ཀུན་རིགས་
སོགས་མང་པོ་བཞུགས། སྔོན་གྱི་སྦྱིན་བདག་ནི་རྫོང་འགག་རྒྱལ་པོ་དང་། ད་
ལྟ་སྣར་འདུས་ཚོ་བ་ཡིན་ནོ། ། དེང་སྐབས་གཙོ་སྐྱོང་བ་ནི་སྤྲུལ་བཀྲ་ཤིས་འོད་
ཟེར་དང་། སྤྲུལ་ངག་གོ་གཉིས་དབུས་བཞུགས་བླ་གྲྭ་ལྔ་བཅུ་ལྷག་དངོས་
བཞུགས་སུ་གནས། འབར་ཁམས་རྫོང་ཚོ་བདུན་ཀུང་ཧྲེའི་མངའ་འོག་ཏུ་ཡོད་
དོ། །
རྣ་བར་སྙན་པའི་ལོ་རྒྱུས་རིང་མོ་ཅན། །
མི་མངོན་སྦས་པའི་བསམ་གཏན་ཁང་བཟང་ནང་། །
ཚེ་གཅིག་སྒྲུབ་པ་གཞོལ་བའི་དམ་པའི་ཚོགས། །
ཆོས་སྡེ་འདི་ནས་མཁའ་སྤྱོད་གཤེགས་པ་མང་། །
ཀམ་མྱོ་དགོན་ཐུབ་བསྟན་བཤད་སྒྲུབ་གླིང་།
དགོན་གཞི་འདི་ཡང་ཆོས་རྗེ་རྒྱལ་བ་བཟང་གིས་ཕྱག་འདེབས་མཛད་
པས་ལོ་རྒྱུས་ཧ་ཅང་རིང་ལ། ཆོས་རྗེ་སྐུ་ཕྲེང་རིམ་བྱོན་རྣམས་ཀྱིས་བདག་སྐྱོང་
བྱས་པར་སེམས། བར་སྐབས་ཤིག་ནས་འབྲོག་དགེ་སྐུ་ཕྲེང་རིམ་བྱོན་རྣམས་
ཕེབས་ནས་དགོན་འདིའི་སྒྲུབ་པ་ཉམས་ལེན། དབང་ལུང་མན་ངག་སོགས།
སྐུ་གསུང་ཐུགས་རྟེན་ཉམས་པ་སླར་གསོ་དང་མི་ཉམས་གོང་འཕེལ་གྱི་འཛད་
139



འཕྲིན་རྒྱ་ཆེ་བར་བཀའ་དྲིན་བསྐྱངས། ད་ལྟའི་བར་དུ་དཔལ་ལྡན་ཇོ་ནང་
བའི་རང་ལུགས་ཀྱི་སྲོལ་བཟང་མ་ཉམས་པའི་བརྒྱུད་པ་གོང་མའི་མཛད་རྗེས་མ་
ནུབ་པར་ཡོད་ལ། ད་ལྟའི་གཙོ་སྐྱོང་བ་ནི་ཀུན་དགའ་ངག་གི་དབང་ཕྱུག་དང་།
ཀུན་དགའ་ཆོས་འཕེལ་རྒྱ་མཚོ། ཤེས་རབ་རྒྱལ་མཚན་གྱིས་གཙོས་བླ་གྲྭ་ཉི་ཤུ་
ལྷག་ཡོད་དོ། ། སྒྲུབ་མཆོད་དུས་འཁོར་ལྷ་དགུ་དང་། མི་འཁྲུགས་པའི་ཆོ་ག་
ཁ་ཤས་ཡོད་ལ། སྔོན་གྱི་སྦྱིན་བདག་མཆོག་རྩེ་རྒྱལ་པོ་དང་། ད་ལྟ་ཀམ་མྱོ་ཚོ་
བ་ཡིན་ནོ། ། འབར་ཁམས་རྫོང་གདུང་རྒྱུད་གུང་ཧྲེའི་མངའ་འོག་ན་ཡོད་
ཐུབ་བསྟན་བསྟན་པའི་རྒྱལ་མཚན་མཁའ་ལ་འཕྱར། །
འགྲོ་དོན་དོན་མཆོག་རྒྱས་པའི་གྲིབ་བསིལ་འོག །
བདེ་ལྡན་ལྡན་པའི་ཞི་བདེའི་དཔལ་ལ་བཀོད། །
བཤད་སྒྲུབ་སྒྲུབ་པའི་གནས་གཞིར་སྐལ་བ་བཟང་། །
དཀར་ལྷ་དགོན་པ།
དགོན་གཞི་འདི་ནི་ཐུགས་རྗེ་ཆེན་པོའི་གནས་དང་ཉེ་བའི་ས་ཕྱོགས།
ཀར་ཞེས་པའི་ས་དེར་སའི་སྲུང་བཞི་སོགས་ཚང་བའི་དགེ་མཚན་དུ་མས་ཉེ་
བར་བརྒྱན་པ་ཆོས་པ་རྣལ་འབྱོར་བ་བཞུགས་པའི་དབེན་ཁྲོད་དེར། ཐོག་མ་
ཞིག་ནས་འདིར་དམ་པ་མང་པོ་བཞུགས་ནས་སྒོམ་སྒྲུབ་བྱས་ཡོད་པར་སེམས།
དེ་ནས་བར་སྐབས་ཤིག་ནས་གྲུབ་ཐོབ་མ་ཎི་རིན་ཆེན་གྱི་སྐུ་རིང་དུ་དགོན་གཞི་
འདིར་ཆོས་འཁོར་བསྐོར་བས་སྒོམ་སྒྲུབ་པ་མང་པོ་བྱོན། དམ་པ་འདིའི་གྲུབ་
པའི་རྟགས་མཚན་ཧ་ཅང་མང་ན་ཡང་། ཁྱད་པར་དུ་ཁོང་གི་མ་ཡུམ་འདས་
པའི་སྐབས་སུ་ཁུ་བྱུག་གྲགས་པའི་རྐྱེན་ཀྱིས་ཐུགས་སྐྱོ་བ་བྱུང་བས་ཁུ་བྱུག་ལ་
140



སྐད་སྙན་དགོན་འདིར་སྒྲོག་མི་ཆོག་པའི་བཀའ་བགོས་མཛད། ད་ལྟ་ཡང་ཁུ་
བྱུག་གི་སྐད་མི་གྲགས་སོ། ། མ་ཎི་རང་བྱོན་གྱི་རྡོ་རིང་ངོ་མཚར་ཅན་ད་སྐབས་
སུ་མཇལ་རྒྱུ་ཡོད། བསྟན་པ་རྒྱ་ཆེར་དར་བར་བྱས། དེ་ནས་ཡང་བླ་མ་ཀརྨ་
ལྷུན་གྲུབ་ཀྱིས་གོང་མའི་ཕྱག་བཞེས་མ་ཉམས་པར་མཛད་པ་ཡིན་ནོ། ། དེའི་
རྗེས་བླ་མ་དམ་པ་བསྟན་འཛིན་ནོར་བུའི་སྐུ་རིང་ལ་སྔ་སྲོལ་གྱི་ཆོས་ཐུན་གྱི་རྒྱུན་
བསྐྱངས་པ་མ་ཟད། སྔོན་གྱི་བླ་མ་གྲུབ་ཐོབ་མ་ཎི་རིན་ཆེན་གྱི་སྐུ་རིང་གི་དགོན་
ལག་ཆ་ལ་གྲོ་ཞེས་པའི་དགོན་ཆུང་ཞིག་ཡོད་པ་དེ་བསྐྱར་གསོ་མཛད། དེ་ནས་
དབོན་ཆོས་དཔལ་གྱིས་བསྐྱངས། དེ་ནས་དབོན་ཀུན་བཟང་བསོད་ནམས་ཀྱི་
སྐུ་དུས་སུ་ཚོགས་དུས་མཆོད་མ་ཉམས་པ་དང་བསྟན་འཛིན་གྱི་སྐྱེས་ཆེན་མང་པོ་
ཕེབས། དེ་ནས་མཆོག་སྤྲུལ་ངག་དབང་དཀོན་མཆོག་བསྟན་འཛིན་གྱིས་ཤར་
འཛམ་ཐང་བ་ངག་དབང་དཀོན་མཆོག་དར་རྒྱས་ཀྱི་མདུན་ནས་ཟབ་ལམ་སྦྱོར་
བ་ཡན་ལག་དྲུག་ཉམས་བཞེས་གནང་། བོད་བརྒྱུད་ནང་བསྟན་སློབ་གླིང་
སོགས་སུ་ཕེབས་པ་དང་། རང་དགོན་དང་ཆ་ལ་གྲོ་སོགས་ལ་བཤད་སྒྲུབ་ལས་
གསུམ་གྱི་སྒོ་ནས་བསྟན་པ་ལ་བྱས་རྗེས་ཆེན་པོ་བཞག ངག་དབང་དཀོན་
མཆོག་དར་རྒྱས་ཀྱི་དངོས་སློབ་བླ་མ་བསོད་ནམས་རྒྱལ་མཚན་གྱིས་དགོན་གཞི་
འདི་ལ་བཀའ་དྲིན་ཆེན་པོས་བསྐྱངས་པར་མ་ཟད་ནད་ཀྱིས་གཟིར་བའི་ཕྱོགས་
སོ་སོའི་འགྲོ་བ་ཁྲི་ཕྲག་མང་པོའི་སྡུག་བསྔལ་བསལ་བའི་སྐབས་སོ། ། དེང་
སྐབས་སུ་བླ་མ་རྣམ་མཁྱེན་གྱིས་རྗེ་བཙུན་ངག་དབང་ཡོན་ཏན་བཟང་པོའི་
མདུན་ནས། ཟབ་ལམ་སྦྱོར་བ་ཡན་ལག་དྲུག་ཉམས་བཞེས་གནད་སྨིན་པར་
མཛད་པ་དང་། དབང་ལུང་མན་ངག་གཞན་སྟོང་སོགས་ཟབ་ཆོས་དུ་མ་
གསན། དམ་པ་འདི་དང་རྗེ་བཙུན་ངག་དབང་ཡོན་ཏན་བཟང་པོའི་དངོས་
སློབ་བླ་མ་བསྟན་འཛིན་རྣམ་རྒྱལ་སོགས་ཀྱིས་བཀའ་དྲིན་སྐྱོང་བཞིན་པའི་
141



སྐབས་སོ། ། ད་སྐབས་སུ་བླ་གྲྭ་ལྔ་བཅུ་ཡོད་ལ། དེང་སྐབས་ཀྱི་སྦྱིན་བདག་ནི་
ཅིན་ཁྲན་མོའི་ཁྲང་དང་། འགོ་གི་སྟོད་སྨད་སོགས་བཀའ་དྲིན་ཆེན་བོར་
གནས། འབར་ཁམས་ཆུ་ཆེན་རྫོང་དགའ་ནའི་ཀུང་ཧྲེའི་མངའ་འོག་ན་ཡོད་
དོ། །
རྨད་བྱུང་བསྟན་པའི་འབྱུང་གཞི། །
གཙང་སྤྱོད་རྣམ་པར་དག་པ། །
ངེས་དོན་བདེ་གཤེགས་སྙིང་པོའི། །
ཟབ་ཆོས་དུང་སྒྲ་ལྷང་ལྷང་། །
བཻ་རོའི་སྒྲུབ་གནས་འོད་གསལ་ཕུག་རྩ་གསུམ་འདུས་པའི་དོ་ར།
དེ་ཡང་སློབ་དཔོན་བཻ་རོ་ཙ་ནས་མདོ་སྨད་ཚ་བ་རོང་གི་རྒྱལ་ཁག་བཅོ་
བརྒྱད་ཐམས་ཅད་ལ་ཞབས་ཀྱིས་བཅགས། ཁྱད་པར་གནས་ཆེན་སུམ་ཅུ་རྩ་
བརྒྱད་བཙལ་ནས་ས་གཞི་བྱིན་གྱིས་རླབས། ལྷ་ཡེ་ཤེས་པ་ཐམས་ཅད་སྤྱན་
དྲངས་ནས་སྒྲུབ་གནས་ལ་བསྟིམས། ཟབ་མོའི་གཏེར་ཁ་དུ་མ་སྦས། དེ་ལྟར་
མཛད་པའི་གནས་རྣམས་ཀྱི་ཡ་གྱལ་སྒྲུབ་གནས་ཆེན་པོ་འོད་གསལ་ཕུག་འདི་ནི།
བྲག་རི་ནམ་མཁའ་ལྟ་བུའི་ནང་གི་ཁང་བཟང་རྟེན་དང་བརྟེན་པ་ཐམས་ཅད་
འོག་མིན་གྱི་ཞིང་ལ་འགྲན་བཟོད་པའི། དགུན་ལྷག་པའི་སྒང་ལ་ཉི་འོད་བྲག་
རིའི་ནང་དུ་འཁོར་བ། དབྱར་ཚ་བའི་སྒང་ལ་ཉི་མ་རྒྱབ་རིའི་རྩེ་ནས་འཁོར་
བས་བསིལ་བ། བྲི་གང་མེད་པའི་གཏེར་ཆུ་ནང་དུ་ཡོད་པ། སྤྲུལ་བའི་གདན་
དྲངས་པའི་ཙན་དན་དཀར་པོའི་ཕྱག་མཁར་ཁང་བརྩེགས་གཉིས་ཅན་གྱི་མཐོ་
ཚད་ཡོད་པ། གུ་རུ་སྣང་སྲིད་ཟིལ་གནོན་རང་བྱོན། རྡོ་ལ་ ཕྱག་ དང་།
ཤངས་དང་། གཟན་གྱི་རྗེས་ཤུལ་གསལ་བོར་མཐོང་བ། གནས་བདག་ཞིང་
142



སྐྱོང་མཁའ་འགྲོའི་གཟུགས་བརྙན། མཁའ་འགྲོའི་བྲོ་ལམ། མཁའ་འགྲོའི་བྲོ་
ར། མཁའ་འགྲོའི་ཁྲུས་རྫིང། རྒྱབ་རི་མཆོད་ པའི་ དབྱིབས་ སོགས་ ཁྱད་
འཕགས་ཉེར་ལྔས་བརྒྱན་ཅིང་ལྗོན་ཤིང་སྣ་ཚོགས་ཀྱིས་གང་བ། ན་བུན་དཀར་
པོའི་འཇའ་སྤྲིན་བར་མེད་དུ་འཁོར་བ། ཐོས་བསམ་བྱས་ན་ཤེས་རབ་འཕེལ་
བ། སྒོམ་སྒྲུབ་བྱས་ན་རྟོགས་པ་འཁྲུངས་པ། རི་དྭགས་གླ་བ་དང་ཤ་བ་ར་རྒོད་
བེ་ཁྱིག་ལ་སོགས་པའི་སྲོག་ཆགས་ཆེ་ཆུང་སྣ་ཚོགས་ཀྱིས་བརྒྱན་པའི་གནས་དམ་
པའོ། །
སྒྲུབ་གནས་འདིར་ཐོག་མར་བཞུགས་མཁན་ནི་བསིལ་ལྡན་བོད་ཀྱི་ལོ་ཙཱ་
བ་ཆེན་པོ། མདོ་སྔགས་ཟབ་བཅུད་ཀྱི་སྙིང་བོ་ཁ་བ་ཅན་འདིར་གདན་འདྲེན་
གྱི་ཤིང་རྟ་བ་གན་ཇག་ཐང་ཏ་ཞེས་པ་དགུང་ལོ་བརྒྱད་ཀྱི་དུས་ཡས་མས་སུ་
མཁན་ཆེན་ཞི་བ་འཚོའི་མདུན་དུ་དེབ་སྔོན་ལྟར་ན་སྤྱི་ལོ་༧༦༥ ཤིང་ཡོས་ལོར་
རབ་ཏུ་བྱུང་། བོད་ཀྱི་རབ་བྱུང་ཐོག་མ་སད་མི་མི་བདུན་གྱི་ནང་ཚན་གྱི་གཙོ་
བོ། མཚན་བེ་རོ་ཙ་ན་རཀྵི་ཏ་སྟེ་རྣམ་པར་སྣང་མཛད་བསྲུང་ཞེས་བཏགས།
རྒྱ་གར་གྱི་པཎྜི་ཏ་ཉི་ཤུ་རྩ་ལྔ་བླ་མར་བསྟེན་ནས་མདོ་སྔགས་རིག་གནས་ཆ་ལག་
དང་བཅས་པ་མཐར་སོན། ལོ་ཙཱ་ལ་ཤིན་ཏུ་མཁས་པས་སྔ་ཕྱིར་བྱོན་པའི་སྐད་
གཉིས་སྨྲ་བ་གང་གིས་འགྲན་པའི་གནས་མེད། པཎ་ཆེན་བི་མ་མི་དྲ། གུ་རུ་
པདྨ་འབྱུང་གནས་ཀྱིས་མདུན་ནས་ཟབ་གསང་དཀྱིལ་འཁོར་རྒྱ་མཚོའི་གདམས་
པ་ནོད་པའི་ཞེ་བློ་བདེ་བའི་མགུར་གསུངས། ལོ་པཎ་རྣམས་ཀྱིས་བཀའ་བསྟན་
བོད་སྐད་དུ་བསྒྱུར་བ་ལ་འགྲན་པའི་ཟླ་དང་བྲལ་བས། སློབ་དཔོན་བཻ་རོ་ཙ་ན་
འདྲ་བའི་ལོ་ཙཱ་བ། སྔར་མ་བྱོན་ད་དུང་བྱོན་པར་དཀའ་ཞེས་དང་། བློ་ལྡན་
ཤེས་རབ་ཀྱིས་ཀྱང་བི་རོ་ཙ་ན་ནམ་མཁའི་མཐའ་དང་མཉམ། ཀ་ཅོག་རྣམ་
གཉིས་ཉི་ཟླ་ཟུང་གཅིག་སྟེ། རིན་ཆེན་བཟང་བོ་ཐོ་རེངས་སྐར་རྗེན་ཙམ།
143



དེའི་དྲུང་ཁོ་བོ་སྲིན་བུ་མེ་ཁྱེར་འདྲ། ཞེས་གསུངས་པ་ལྟར། སྒྲ་བསྒྱུར་དོན་
བསྒྱུར་ཐད་བསྒྱུར་དཀྲུགས་ཏེ་བསྒྱུར་བ་ལ་སོགས་པ་ཡོན་ཏན་གྱི་ཕུང་བོ་ཟད་མི་
ཤེས་པ་ཡིན་པས། བཀའ་ཐ་མ་ངེས་དོན་སྙིང་བོའི་མདོ་སྡེ། འཁོར་ལོ་གསུམ་
གྱི་དགོངས་འགྲེལ་བསྟན་བཅོས་དུ་མ་དང་། གཞན་ཡང་རྙིང་རྒྱུད་སོགས་
བཀའ་བསྟན་ཆ་ཚང་བ་དང་། བོན་ཆོས་སོགས་མང་དུ་བསྒྱུར་བ་འགྱུར་བྱང་
དུ་གསལ་བས་སོ། ། བཙུན་བློན་སྡེ་འབངས་སྐོར་གཅིག་གིས་ཕྲ་མ་བྱུང་རྐྱེན་
རྒྱལ་བོས་གསོལ་བ། སྔོན་ལས་ཤུགས་རྐྱེན་གྱིས་རྒྱལ་མོ་ཚ་བ་རོང་དུ་སྐོར་
གཅིག་འབྱོན་པར་བཞེད་པ་ལ་རྒྱལ་བོས་གཤོལ་བཏབ་ཀྱང་བོད་སྤྱི་ལ་ཕན་པའི་
ཞལ་གདམས་མང་དུ་གནང་། དེ་ནས་རྐང་མགྱོགས་གྲུབ་པའི་སྟོབས་ཀྱིས་ཉིན་
ཆ་ཤས་ནས་ཚ་བ་རོང་དུ་འབྱོར། ཡུལ་དེའི་རྒྱལ་བོས་ཉམས་སད་ཕྱིར་དུ་ཤིག་
དོང་དང་སྦལ་དོང་དུ་བསྐྱུར་ཀྱང་ཅི་ཡང་མ་གནོད། རྒྱལ་བློན་བཙུན་མོ་
འཁོར་བཅས་ཤིན་ཏུ་དད་ནས་ཕོ་བྲང་དུ་གདན་དྲངས་ནས་ཆོས་ཀྱི་འཁོར་ལོ་རྒྱ་
ཆེར་བསྐོར། གཡུ་སྒྲ་སྙིང་བོ་དང་། ཆུ་ཕོ་རྟོགས་ལྡན་སློབ་མའི་གཙོ་བོར་གྱུར།
ཆུ་ཕོ་ནོར་བུ་གླིང་དང་། ཁྲོ་ཆུ་བདུད་འདུལ་བདེ་ཆེན་གླིང་སོགས་དགོན་
གནས་མང་བོ་བཏབ། མཐར་གཟུགས་སྐུ་བསྡུ་བའི་དུས་སྐབས། སྔར་བས་རེ་
འོདཀྱི་ཕུང་བོ། རྡོར་དྲིལ་སོགས་ཀྱི་རྣམ་པ་མང་པོ་བསྟན་པའི་དུས་གཡུ་སྒྲ་
སྙིང་བོ་སོགས་ཀྱིས་རྗེའི་སྤྲུལ་བ་ཇི་ལྟར་འབྱུང་ཞེས་ཞུས་པའི་ཚེ། ཨ་ཏི་ཤ་ཞེས་
འགྲོ་བའི་སྐྱབས་མགོན་འབྱུང་། རྡོ་རྗེ་གླིང་བས་གཏེར་གྱི་བསྟན་པ་སྐྱོང་།
བདག་གི་སྤྲུལ་བ་རས་ཆུང་རྡོ་རྗེ་གྲགས། ང་ཡི་སྤྲུལ་བ་ཀུན་མཁྱེན་ཇོ་ནང་ཞེས།
བོད་ཁམས་འདི་ན་མཁས་ཤིང་གྲུབ་གཉིས་པ། བསྟན་པའི་སྲོག་ཤིང་མདོ་
སྔགས་བདག་པོར་འགྱུར། ཞེས་འདྲ་འབག་ལས་ལུང་བསྟན་བཞིན་གངས་
ཅན་ལྗོངས་འདིར་རྒྱལ་བའི་བསྟན་པ་མི་ནུབ་རྒྱལ་མཚན་འཕྱར་བའི་སྤྲུལ་བ་
144



གྲངས་མེད་འབྱོན་པར་གསུངས་ནས། ཁྱད་པར་དུ་ཁོང་གི་སྤྲུལ་བ་དེ་ཡང་
ཁམས་གསུམ་ཆོས་ཀྱི་རྒྱལ་བོ་ཇོ་ནང་བ་ཀུན་མཁྱེན་ཤེས་རབ་རྒྱལ་མཚན་ནི་སྤྱི་
ལོ་༡༢༩༢ལོར་འཁྲུངས་ནས་ད་ལྟའི་ཉིས་སྟོང་ལྔ་ཡན་ལ་ལོ་བདུན་བརྒྱ་དང་
བཅུ་གསུམ་སོང་ཡོད་དོ། །
དམ་པ་འདིས་སྤྱིར་མདོ་སྔགས་ཀྱི་གཞུང་ལུགས་གསན་པའི་བླ་མ་སུམ་ཅུ་
ལྷག་བསྟེན། དབུས་གཙང་གི་གྲྭ་ས་ཕལ་ཆེར་ཕེབས་ནས་འཆད་རྩོད་རྩོམ་
གསུམ་གྱི་ཡོན་ཏན་ཕྱོགས་ལས་རྣམ་པར་རྒྱལ་བས་ཀུན་མཁྱེན་གྱི་མཚན་སྙན་
ཐོབ། ཁྱད་པར་དུ་སྐྱི་སྟོན་འཇམ་དབྱངས་དང་། མཁན་ཡོན་ཏན་རྒྱ་མཚོ་
ལས་བརྒྱུད་པའི་མདོ་རྒྱུད་ཀྱི་ལྟ་སྒོམ་ཐུགས་ཀློང་དུ་ཐིམ་པས་ཐོས་པ་གོ་ཡུལ་
ལྷག་ཙམ་མ་ཡིན་པར། རྔ་བོ་ཆེའི་མདོའི་དགོངས་པ་ཇི་བཞིན་མཁྱེན་པ་རྒྱལ་
བས་ལུང་གིས་བསྔགས་པ་ལྟར། མདོ་རྒྱུད་ཀྱི་དགོངས་པ་རང་བཞེད་རྩོལ་
འདོན་གྱི་ཡིག་ཆ་ཕྱོགས་སུ་ཁྱབ་པས་མཁས་པ་ཕལ་གྱིས་བློར་མ་ཤོང་རྩོད་པ་
གང་ཞུས་ཐམས་ཅད་རྒྱ་མཚོར་ཁ་བ་བབ་པ་བཞིན་དུ་སོང་། ཕྱིས་གྲུབ་མཐའ་
དེ་རྩོད་བྲལ་དུ་གྱུར་ནས། ཕྱོགས་བཞིའི་དགེ་བཤེས་དུ་མས་བསྐུལ་ཏེ་ངེས་
དོན་རྒྱ་མཚོ། བཀའ་བསྡུ་བཞི་བ་སོགས་གྲུབ་མཐའི་ཆོས་བཅུ་དྲུགདུས་འཁོར་
སྐོར་བཅོ་བརྒྱད། ཡུམ་གྱི་མཆན་བུ་སོགས་སྔ་ཕྱི་ཀུན་ཏུ་གསུང་རབ་ཡིག་ཆ་དུ་
མ་མཛད། ངེས་དོན་གྱི་བསྟན་པ་དར་བ་བྱས་པ་ཡིན་ནོ། ། མཐར་བསམ་
ཡས་ཧས་པོ་རིའི་རྩེ་ནས་སློབ་དཔོན་བཻ་རོ་ཙ་ན་དག་པའི་ཞིང་དུ་ཕེབས་སོ། །
གཞན་ཡང་ཕུག་པ་འདིར་རྒྱལ་བ་ཚངས་དབྱངས་རྒྱ་མཚོ། ཅོག་ཙེ་
གསེར་ཁྲི་སྐུ་ཐོག་གཉིས་པ་གནའ་རབས་ཀྱི་དམ་པ་མང་པོ་བཞུགས་པའི་ལོ་རྒྱུས་
ཡོད། ཉེ་རབས་སུ་དགེ་རྒན་བསམ་གཏན་དང་། སྐྱོ་སར་མཁན་པོ། བླ་མ་
སྤྲུལ་སྐུ་མང་པོས་སྒྲུབ་པ་རྣལ་མ་བྱས་སོ། ། ཁྱད་པར་དུ་རྒྱལ་བསྟན་སྤྱི་དང་ཇོ་
145



རྙིང་གི་བསྟན་པའི་གསལ་བྱེད་རིས་སུ་མེད་པའི་དགེ་བའི་བཤེས་གཉེན་ཆེན་པོ་
དབལ་ཤུལ་རྡོ་རྗེ་དགྲ་འདུལ་སྤྱི་ལོ་ ༡༩༩༦ལོར་ལས་འཁྱུར་ངལ་གསོ་གནང་
རྗེས་ཇོ་ནང་བའི་བཞག་ཤོད་དགོན་ལྔ་སོགས་ཀྱི་སློབ་མ་དང་ཕྱོགས་ནས་ཕེབས་
པའི་རྙིང་མའི་བླ་སྤྲུལ་རྣམས་ལ་ངེས་དོན་སྙིང་བོའི་ཟབ་བཀའི་ཆོས་འཁོར་སྐོར་
བཞིན་གནས་དེའི་རྟེན་བརྟེན་པ་དང་བཅས་བསྐྱར་གསོའི་བཀའ་དྲིན་བསྐྱངས།
དམ་པ་འདི་ནི་རྙིང་མའི་མཁན་ཆེན་བསོད་ནམས་མགོན་པོ་དང་། ཇོ་ནང་
བའི་མཁས་དབང་སྦྱངས་པ་མ་འདས་དང་། བླ་མ་ངག་དཀོན་སོགས་བཀའ་
ས་དགེའི་བཤེས་གཉེན་མང་པོར་བསྟེན་ནས་མཁས་གྲུབ་ཀྱི་གོ་འཕང་བཞེས།
ཟི་ཁྲོན་ཞིང་ཆེན་བོད་ཡིག་སློབ་གྲྭའི་དགེ་རྒན་ཆེན་མོ་དང་འགོ་འཛིན་གཞོན་པ་
དང་ཀྲུང་གོ་བོད་བརྒྱུད་ནང་བསྟན་ཞིབ་འཇུག་པ་སོགས་ཀྱི་མཚན་གནས་ཐོབ།
འཇིག་རྟེན་ཆོས་བརྒྱད་ཀྱི་ཐལ་བ་རླུང་ལ་བསྐུར་ཏེ་བྱ་ཉུང་དོན་ཉུང་བྱས་ནས་
བཤད་སྒྲུབ་ཟུང་འབྲེལ་གྱི་སྒོ་ནས་རྫོགས་ཆེན་དང་སྦྱོར་དྲུག་གཞན་སྟོང་སོགས་
ཀྱི་དུས་ཁྲིད་དང་དབྱར་གནས་སོགས་བཞུགས་པའི་སློབ་མ་བཞི་བཅུ་ཡས་མས་
སུ་བཞུགས་པ་ཡོད་དོ། ། གནས་འདིར་ལྷག་པར་དུ་ཡུལ་སྡེ་སེར་སྐྱ་བན་བོན་
ཐམས་ཅད་ཀྱིས་རྒྱུན་དུ་ཕྱག་སྐོར་དང་། ལོ་གསར་གྱི་ཚེས་བཅུ་གསུམ་བཅོ་
ལྔའི་བར་གནས་མཇལ་བ་ཤིན་ཏུ་མང་ནས་བསང་འབུད་ལྷ་འབོད་ཀླུ་སྐྱོང་བྱེད་
པའི་སྲོལ་ཁ་མང་དུ་འདུག་གོ། སྒྲུབ་ཕུག་འདི་འབར་ཁམས་གྲོང་བརྡལ་ནས་
ལེ་བར་བཅོ་ལྔ་ཙམ་གྱི་རི་ངོགས་ན་ཡོད་དོ། ། །
ཉི་ཟླ་རྣ་ཆར་བྱས་པའི་རི་ངོགས་སུ། །
དྲི་བསུང་ལྡང་བའི་ཚང་ཚིང་ནགས་ཀྱི་ཀློང་། །
བཤད་སྒྲུབ་གནས་གཞིའི་བདེ་ལྡན་འོད་གསལ་ཕུག །
ཉམས་དགའ་བག་ཕེབས་ངེས་དོན་ཆོས་འཁོར་བསྐོར། །
146



མགོ་ལོག་གི་དགོན་ཁག་རྣམས།
ལྕམ་མདའ་དགོན་ཐུབ་བསྟན་ངེས་དོན་ཆོས་འཁོར་གླིང༌།
འདིར་སྐབས་སུ་བབས་པ་ཇོ་ནང་ལྕམ་མདའ་དགོན་ཐུབ་བསྟན་ངེས་
དོན་ཆོས་འཁོར་གླིང་མདོ་སྔགས་བཤད་སྒྲུབ་རྒྱས་པའི་དགའ་ཚལ་གྱི་བྱུང་བ་
མདོ་ཙམ་བརྗོད་ན། དགོན་འདི་ཐོག་མར་མཛད་པ་པོ་ནི། གཙང་ཆེན་སྐུ་
ཕྲེང་གསུམ་པ་དཀོན་མཆོག་འཇིགས་མེད་རྣམ་རྒྱལ་གྱི་དངོས་སློབ་གཙང་བ་
དགེ་སློང་། མཁན་ཆེན་ངག་དབང་ཆོས་འཕེལ་རྒྱ་མཚོ་ཞེས་ཡོངས་སུ་གྲགས་
པའི་མཁས་གྲུབ་ཆེན་པོ་དེ་ཉིད་ཡིན་ལ། ཁོང་ནི་རབ་བྱུང་བཅུ་གསུམ་པའི་ས་
སྤྲེལ་ཏེ་སྤྱི་ལོ་༡༧༨༨ ལོར་འཛི་ཡུལ་རབ་ཁ་རུ་འཁྲུངས། གཙང་ཆེན་སྤྲུལ་བའི་
སྐུ་དཀོན་མཆོག་འཇིགས་མེད་རྣམ་རྒྱལ་མཆོག་དང༌། ལྷ་རྩེ་བླ་མ་ངག་དབང་
རྒྱལ་མཚན། དབོན་སངས་རྒྱས་རྒྱ་མཚོ། ཀོང་སྤྲུལ་ཡོན་ཏན་རྒྱ་མཚོ། ཀརྨ་
འོད་གསལ་འགྱུར་མེད་སོགས་མཁས་གྲུབ་དུ་མའི་ཞབས་ལ་བཏུད་ནས་དཔལ་
དུས་ཀྱི་འཁོར་ལོའི་བསྐྱེད་རྫོགས་ཀྱི་ཐོག་དྲངས་པའི་ཇོ་དགེ་བཀའ་རྙིང་ས་སྐྱ་
སོགས་ཀྱི་ཟབ་ཆོས་མང་པོ་གསན་ནས་ཉམས་ལེན་གནད་དུ་ཁེལ་བར་མཛད་
པས་རྟོགས་པའི་དབང་ཕྱུག་ཆེན་པོར་གྱུར། པཎ་ཆེན་རིན་པོ་ཆེ་བསྟན་པའི་
ཉི་མའི་མདུན་ནས་བསྙེན་པར་རྫོགས། ཁོང་གི་ཞལ་སློབ་ལ་ཡང་། འབའ་
མདའ་ཐུབ་བསྟན་དགེ་ལེགས་རྒྱ་མཚོ། རྫོགས་ཆེན་དཔལ་སྤྲུལ། གཞི་ཆེན་བི་
རོ། འཇམ་མགོན་ཀོང་སྤྲུལ་སོགས་མཁས་གྲུབ་གཉིས་ལྡན་གྱི་དམ་པ་མང་དུ་
147



བྱོན། ཁོང་གིས་རབ་བྱུང་བཅུ་བཞི་བའི་ས་བྱ་སྟེ་སྤྱི་ལོ་༡༨༤༩ལོར་ཡུལ་མདོ་
ཁམས་ཀྱི་ཟོ་དོར་ཆེན་པོ་གཉན་པོ་གཡུ་རྩེའི་གནས་འདབས། ལྕམ་སྟོད་ཀྱི་
ཡུལ་སྐྱོང་ཆེན་པོ་བྲ་བོ་ལྷ་སྲས་གཟི་འབར་དང་རི་རྒྱུད་གཅིག་པའི་ལྷ་སྨན་
གཡག་རི་ཕྱུག་མོའི་ གནས་རིའི་འདབས་རོལ་དུ། དགོན་འདི་ ཉིད་ ཕྱག་
འདེབས་མཛད་པས་དགོན་པའི་མིང་ཡང་ས་མིང་གིས་ལྕམ་མདའ་དགོན་ཞེས།
ད་ལྟ་མགོ་ལོག་གཅིག་སྒྲིལ་རྫོང་སོག་རུ་ཡུལ་ཚོའི་མངའ་ཁོངས་སུ། རྫོང་
མཁར་ནས་སྤྱི་ལེ་༨༧ཙམ་གྱི་སར་ཆགས་ཡོད། དེ་ནས་བཟུང་ད་ལྟའི་བར་
རྒྱལ་བ་ཇོ་ནང་བའི་གྲུབ་མཐའ་འཛིན་ཅིང་། བླ་མ་གཙང་བའི་ཆོས་རྒྱུད་དུ་
གཏོགས་པའི་དགོན་སྡེ་ཡིན་ནོ། །
དེ་ནས་གདན་རབས་གཉིས་པ། གཅོད་པ་བླ་མ་ཚུལ་ཁྲིམས་རྒྱ་མཚོ།
གདན་རབས་གསུམ་པ་བི་ཚ་ཚེ་མཚམས་པ་ངག་དབང་མཐར་ཕྱིན། གདན་
རབས་བཞི་བ་དབོན་པོ་རིག་རྩལ། གདན་རབས་ལྔ་བ་དཔལ་ས་ར་ཧ་དང་
རྨོག་ལྕོགས་པ་རིན་ཆེན་བརྩོན་འགྲུས་མཁས་གྲུབ་དུ་མའི་སྤྲུལ་བར་གྲགས་པ་
གྲུབ་པའི་དབང་ཕྱུག་དམེ་བླ་མ་ངག་དབང་དོན་གྲུབ། གདན་རབས་དྲུག་པ་
རྗེ་རྡོ་རིང་བ་ཀུན་དགའ་རྒྱལ་མཚན་གྱི་སྤྲུལ་བ་ཆོས་སྒར་བླ་མ་ཀུན་དགའ་བློ་
འཕེལ། གདན་རབས་བདུན་པ་རྟོགས་པའི་དབང་ཕྱུག་ཆེན་པོ་ཀུན་དགའ་
མཚན་བཟང་། གདན་རབས་བརྒྱད་པ་སྒྲུབ་བརྒྱུད་བསྟན་པའི་མངའ་བདག་
གདོང་ཡངས་བླ་མ་ངག་དབང་སྨོན་ལམ་བཟང་བོ། གདན་རབས་དགུ་པ་
མཆོག་སྤྲུལ་ངེས་དོན་བསྟན་པའི་རྒྱལ་མཚན། གདན་རབས་བཅུ་བ་རྫ་ནང་བླ་
མ་ངག་དབང་མཁྱེན་རབས་རྒྱ་མཚོ། གདན་རབས་བཅུ་གཅིག་པ་སྒར་ཆུང་
མཁན་པོ་ངག་དབང་རབ་གསལ་ཏེ་སྤྱི་ལོ་༡༩༥༨ ལོ་ཡན་ཆད་ལ་གདན་རབས་
བཅུ་གཅིག་སོང་ལ་བཤད་སྒྲུབ་ཀྱི་བསྟན་པ་འཛིན་པའི་འདུས་སྡེ་སུམ་བརྒྱ་ཙམ་
148



རེ་རྒྱུན་པར་ཡོད། དེ་ནས་དུས་དབང་གིས་རྒྱལ་བསྟན་སྤྱི་ལ་ཉམས་འགྲིབ་
ཆེན་པོ་བྱུང་བ་དང་ཆབས་ཅིག དགོན་སྡེ་འདི་ཡང་རེ་ཞིག་མི་སྣང་བར་
གྱུར། ། ༡༩༦༢ལོར་དགོན་སྡེ་འདི་སླར་ཚོགས་འགོ་བརྩམས་པ་ཙམ་ལས་
ཉམས་གསོ་བྱེད་ལོང་མ་བྱུང་བར་“རིག་གནས་གསར་བརྗེ་ཆེན་པོའི” ཟིང་
འཚུབ་ཀྱི་སྐབས་སུ་སྐུ་གསུང་ཐུགས་རྟེན་རྣམས་ཞིག་རལ་དུ་གྱུར། དགེ་བའི་
བཤེས་གཉེན་ཆེན་པོ་ཕལ་ཆེར་གྱི་འཕྲིན་ལས་མ་འཕེལ་བར་དགོངས་པ་ཆོས་
དབྱིངས་སུ་བསྡུས། སྤྱི་ལོ་༡༩༨༥ལོར་དགོན་པར་ས་ཚིགས་ཀྱི་ཆོས་སྒོ་ཕྱེས་ཏེ་
དགོན་སྡེ་ཉམས་གསོ་བྱེད་པའི་དབུ་བརྩམས་པ་ནས། དགོན་འདིའི་གདན་
རབས་བཅུ་གཉིས་པ་འཕགས་མཆོག་ཕྱག་ན་པདྨོའི་རྣམ་རོལ་སྨྱུང་གནས་བླ་མ་
མཁས་བཟང་རིན་པོ་ཆེ་དང་། གདན་རབས་བཅུ་གསུམ་པ་ལྔ་རིག་སྨྲ་བའི་
དབང་པོ་མཁན་རིན་པོ་ཆེ་༧ཀུན་དགའ་ཤེས་རབ་གསལ་བྱེད་ཕུན་ཚོགས་
འབྱུང་གནས་ཟུང་གིས་ རིམ་བཞིན་བཤད་སྒྲུབ་ལས་གསུམ་གྱི་སྒོ་ནས་རྒྱལ་
བའི་བསྟན་པ་རིན་པོ་ཆེ་ཉམས་པ་སླར་གསོ་དང་། མི་ཉམས་གོང་འཕེལ་དུ་
བྱེད་པའི་བྱ་བར་བརྩོན་ཅིང་། ཁྱད་པར་དུ་མཁན་རིན་པོ་ཆེ་མཆོག་གི་དྲུང་དུ་
དགོན་སྡེ་འདི་དང་གཞན་རྔ་སྟོད་རྩི་ནང་དགོན་དང་། ཁང་གསར་ཉིན་ཡོས་
ཇོ་ནང་དགོན་སོགས་ནས་དཔལ་དུས་ཀྱི་འཁོར་ལོའི་བསྐྱེད་རྫོགས་ཟུང་དུ་
འབྲེལ་བའི་ཟབ་ལམ་སྦྱོར་བ་ཡན་ལག་དྲུག་གི་ཉམས་ལེན་ལ་བརྩོན་པའི་ཆོས་
ཚན་ཉེར་ལྔ་ཙམ་བྱུང་བས། ཡུལ་མགོ་ལོག་གི་ཕྱོགས་འདིར་དུས་འཁོར་སྒྲུབ་
བརྒྱུད་གྱི་བསྟན་འཛིན་ཡོངས་ལ་བཀའ་དྲིན་དང་མཛད་རྗེས་བླ་ན་མེད་པར་
གྱུར་ཅིང་། དེ་བཞིན་དུ་མདོ་ཕྱོགས་རིག་གནས་དང་བཅས་པའི་འཆད་ཉན་
གྱིས་དུས་འདའ་བར་མཛད་པས། གསུང་སྐྱེས་སློབ་མའི་ཚོགས་ལའང་། རང་
དགོན་དུ་བསྟན་པའི་བདག་པོར་མངའ་གསོལ་བའི་མཆོག་སྤྲུལ་རིན་པོ་ཆེ་༧བློ་
149



བཟང་བསམ་གཏན་གྲགས་པ་དང་། མཁན་པོ་བློ་བཟང་ཆོས་གྲགས་རྒྱ་མཚོ།
མཁན་དགེ་འདུན་རྒྱ་མཚོ། མཁན་སྤྲུལ་བློ་གྲོས་རྣམ་རྒྱལ། མཁན་བློ་གྲོས་
ཕུན་ཚོགས། མཁན་སྤྲུལ་ཚུལ་ཁྲིམས་བཟང་པོ། ༼གནས་སྐབས་ཉིན་ཡོས་ཇོ་
ནང་དགོན་པའི་མཁན་པོ་ཆོས་མཛད། རྔ་ཡུལ་བསྲེ་དགོན་གྱི་མཁན་པོ་ཆོས་
དཔལ། གདོང་སྐོར་དགོན་པའི་མཁན་པོ་འོད་ཟེར་སོགས་རང་དགོན་དུ་
གཏན་སྡོད་ཀྱི་མཁན་སྤྲུལ་དུ་མ་དང་། གཞན་ཡང་འཛམ་ཐང་གཙང་ཆེན་
དགོན་གྱི་མཁན་ཀུན་དགའ་རྒྱལ་མཚན། འབྲོག་དགེ་མཆོག་སྤྲུལ་ཡོན་ཏན་
ལྷུན་གྲུབ། རྩི་ནང་དགོན་གྱི་མཁན་བསོད་ནམས་རྡོ་རྗེ། གདོང་སྐོར་དགོན་
གྱི་མཁན་རིག་དཔལ། དཔལ་ཡུལ་དར་ཐང་དགོན་གྱི་མཁན་སྤྲུལ་བློ་བཟང་
ནོར་བུ། རྗེས་དཀར་མཁན་པོ་ ཨོ་ རྒྱན་བརྩོན་འགྲུས། མཁན་རྡོར་ལྷུན།
སྤྲུལ་མཐོང་དགའ། ཨ་བཟོད་དགོན་གྱི་མཁན་འོད་ལོ། སྦྲ་གསར་དགོན་གྱི་
མཁན་ལེགས་ལྡན་སོགས་འཆད་རྩོད་རྩོམ་གསུམ་གྱིས་རྒྱལ་བའི་བསྟན་པ་རིན་
པོ་ཆེ་ལ་བྱ་བ་བྱེད་ནུས་པའི་དམ་པ་བཅུ་ཕྲག་དུ་མ་བྱུང་། ༡༩༩༦ལོར་ཀྲུང་གོ་
བོད་རྒྱུད་མཐོ་རིམ་ནང་བསྟན་སློབ་གླིང་དུ་གདན་ཞུས་ལྟར་ཕེབས་ནས་དབུ་མ་
གཞན་སྟོང་དང་གྲུབ་མཐའ་སོགས་རྒྱས་ཁྲིད་མཛད། གཞན་ཡང་དབང་ལུང་
ཁྲིད་གསུམ་སོགས་དམ་པའི་ཆོས་རིན་པོ་ཆེའི་སྒོ་འཕར་ཡངས་པོར་ཕྱེ་བས་
བཀའ་དྲིན་མཆོག་ཏུ་ཆེའོ། །
དགོན་འདིར་སྒྲུབ་གྲྭ་བསམ་གཏན་གླིང་བ་ དང་། བཤད་གྲྭ་ཐོས་
བསམ་གླིང་། སློབ་ཆུང་བློ་གསལ་གླིང་སྟེ་གྲྭ་ཚང་ཁག་གསུམ་ཡོད་ཅིང་། ཐོས་
བསམ་གླིང་གི་བཤད་གྲྭ་བ་རྣམས་ཀྱིས། རྒྱལ་བ་གཉིས་པ་ཇོ་ནང་བ་༧ཀུན་
མཁྱེན་ཤེས་རབ་རྒྱལ་མཚན་དཔལ་བཟང་བོ་ཡབ་སྲས་དང་། དཔལ་འཁོར་ལོ་
སྡོམ་པའི་རྣམ་རོལ་བ་རྗེ་བཙུན་ཏཱ་ར་ནཱ་ཐ། སྙིགས་དུས་ཀྱི་ཐམས་ཅད་མཁྱེན་
150



ཅིང་གཟིགས་པ་ཆེན་པོ་ངག་དབང་བློ་གྲོས་གྲགས་པ། འཇམ་པའི་དབྱངས་
འབའ་མདའ་བླ་མ་ཐུབ་བསྟན་དགེ་ལེགས་རྒྱ་མཚོ་སོགས་ཀྱི་གསུང་རབ་གཞིར་
བཟུང་སྟེ་མདོ་ཕྱོགས་ནས་བཀའ་པོད་ལྔ་དང་། སྔགས་ཕྱོགས་ནས་རྒྱུད་སྡེ་
བཞིའི་རྣམ་གཞག་སོགས་ལ་འཆད་ཉན་དང་ཐོས་བསམ་བྱེད་བཞིན་ཡོད་
དོ། ། སྒྲུབ་གྲྭ་བསམ་གཏན་གླིང་གི་སྒྲུབ་གྲྭ་བ་དང་མཚམས་གྲྭ་བ་དག་གིས།
གཙོ་བོ་དུས་ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་གི་ཉམས་ལེན་
དང་། ཤངས་ཆོས་ནི་གུའི་བསྐྱེད་རྫོགས་དང་ཟབ་ ལམ་ གཅོད་ཡུལ་དང་།
གཞན་ཡི་དམ་སོ་སོའི་བསྐྱེད་རིམ་སྣ་ཚོགས་ཉམས་ལེན་བྱེད་པ་ཡིན། བློ་
གསལ་གླིང་གི་སློབ་གྲྭ་བ་རྣམས་ཀྱིས་ཡི་གེ་འབྲི་ཀློག་སུམ་རྟགས་དག་གསུམ།
ཆོ་གའི་ཕྱག་ལེན། རྩིས་དཀར་ནག སྒྲ་སྙན་ངག སྡེབ་སྦྱོར། གསོ་དཔྱད།
སྐད་རིགས། ལོ་རྒྱུས་སོགས་ལ་སློབ་སྦྱོང་བྱེད་པ་ཡིན། སྤྱི་ལོ་ ༡༩༩༤ལོར་
དགོན་པ་ལ་དངོས་སུ་ཆོས་སྒོ་ཕྱེ་བའི་ཆོག་མཆན་ཐོབ་པ་ནས་བཟུང་སྟེ་དགོན་
འདིརཆོས་ཀྱི་ལས་རིགས་པའི་ལག་འཁྱེར་ཡོད་པའི་རྒྱུན་སྡོད་གྲྭ་བ་བཞི་བཅུ་
གཏན་ཆགས་ དང༌། དགོན་པ་དོ་དམ་བྱེད་པའི་ཀྲུའུ་རིན་རྒན་པ་དང་།
གཞོན་པ། གཞན་པའི་ཨུ་ཡོན་ལྔ་སོགས། གཏན་སྡོད་གྲྭ་བ་དང་སྤྱི་ཚོགས་
ཐོག་གི་གྲྭ་བ་སྡོམ་པའི་༢༡༦ཡོད། དེང་སྐབས་གྲྭ་བ་༥༠༠ཉེ་བ་ཙམ་ཡོད།
དགོན་འདིར་རྒྱལ་ཁབ་ནས་ཁས་བླང་ངམ་སྤྲུལ་སྐུའི་ལག་འཁྱེར་ཡོད་པའི་སྤྲུལ་
སྐུ་གཉིས་ཏེ་དགོན་འདིའི་གདན་རབས་དྲུག་པ་ཆོས་སྒར་བླ་མ་བློ་འཕེལ་གྱི་སྤྲུལ་
བ་བློ་བཟང་བསམ་གཏན་གྲགས་པ་ཡིན་ལ། ཁོང་ནི་དགོན་འདིའི་འབྱུང་
འགྱུར་གྱི་རེ་བའི་རྨང་གཞིའང་ཡིན་ནོ། །
ད་ལྟ་དགོན་པར་འདུ་ཁང་དང་། ཇ་ཁང་། དུས་འཁོར་བློས་བསླངས་
ཀྱི་ལྷ་ཁང་། བཤད་གྲྭའི་འདུ་ཁང་། ཆོས་ར་དང་དཔེ་མཛོད་ཁང་། སྒྲུབ་
. 151



ཁང་དང་མགོན་ ཁང་། གཞན་ འཁོར་ ཁང་། གྲྭ་ ཁང་ བརྒྱ་ ལྷག་ སོགས་
འཛུགས་བསྐྲུན་བྱས་ཡོད། ལོ་རེ་བཞིན་དབྱར་གནས་དང་། རྒྱུན་པར་གསོ་
སྦྱོང་ཆད་མེད་ས་ཟླར་དཔལ་དུས་ཀྱི་འཁོར་ལོའི་ཆོ་ག་རྡུལ་ཚོན་གྱི་དཀྱིལ་འཁོར་
ལ་བརྟེན་པའི་སྒྲུབ་མཆོད་ཆེན་མོ་དང་། བསྟན་འགྲོ་སྤྱིའི་སྲུང་རིམ་དང་
འཛམ་གླིང་ཞི་བདེ་སོགས་ཀྱི་ཆེད་དུ་ཧོར་ཟླ་དང་པོར་ཉིན་བཅོ་ལྔ་ཙམ་ལ་དུས་
འཁོར་ཆོ་ག་རས་བྲིས་ཀྱི་དཀྱིལ་འཁོར་ལ་བརྟེན་ནས་སྟོང་མཆོད་ཁ་ཤས། ཟླ་
བ་བཅུ་གཅིག་པར་ཉིན་བཅོ་ལྔ་ནས་ཉི་ཤུའི་བར་གདུགས་དཀར་འབུམ་ཕྲག་
ཤེར་སྙིང་ཁྲི་ཕྲག་ཁ་ཤས། སྒྲོལ་མ་འབུམ་ཐེར་སོགས་གསུང་སྒྲོག་བྱེད་པ་
སོགས་མདོར་ན་རྣམ་དཀར་འཁོར་ལོ་གསུམ་གྱིས་དུས་འདའ་བཞིན་པའོ། །
ཀུན་རྟོག་མ་རིག་དྲ་བ་འདྲལ་བྱེད་པའི། །
ངེས་དོན་སྙིང་པོའི་དགོངས་བཅུད་གཞན་སྟོང་དང་། །
རྒྱུད་སྡེ་ཟབ་མོའི་མན་ངག་སྒྲོག་པའི་གླིང་། །
ཐོས་བརྩོན་རྣམ་དཔྱོད་འདབ་མ་འདི་ན་སྐྱོང་། །
ཉིན་ཡོས་དགོན་ངེས་དོན་ཐེག་མཆོག་ཆོས་འཁོར་གླིང་།
དགོན་འདི་ནི་སྤྱི་ལོ་༡༨༦༥ལོར་ཕྱི་ནང་གི་ས་དཔྱད་སོགས་དགེ་མཚན་
རྨད་དུ་བྱུང་བའི་རྟེན་འབྲེལ་མ་ཚང་བ་མེད་པ། ཡུལ་དགའ་མདོ་བཀྲ་ཤིས་
ཐང་དུ་གསར་རྙིང་ཇོ་གསུམ་གྱི་ཆོས་སྒར་རྣམས་ལོ་ཤས་རིང་མཉམ་དུ་འཚོགས།
བཀའ་དྲིན་གསུམ་ལྡན་ཆེན་པོ་མགོ་ལོག་བླ་མ་བློ་གྲོས་ཞེས་པའི་ཐུགས་བསྐྱེད་རྒྱུ་
ཆེ་བ་ཁུར་དུ་བཞེས། གཞན་རྗེ་ལྷུན་འགྲུབ་རྒྱ་མཚོ་སོགས་ཀྱིས་ཀྱང་གཟིགས་
སྐྱོང་གནང་ངོ༌། ། མཐར་ཨ་སྐྱོང་རྒྱ་བླ་མ་ཞེས་མཚན་སྙན་གྱི་འབྲུག་སྒྲ་ས་
གསུམ་ན་མངོན་པར་སྒྲོག་པ་དེས། དགོན་འདིར་ཞབས་ཀྱིས་བཅགས་ཏེ་ངེས་
152



གསང་ཟབ་མོའི་ཉམས་ཁྲིད་དབང་ལུང་མན་ངག་གཞུང་འགྲེལ་རྒྱུད་བཤད་
སོགས་ཟབ་ཆོས་མང་པོ་ གསུངས། དུས་འཁོར་ལྷ་དགུའི་སྒྲུབ་མཆོད་མི་
འཁྲུགས་པའི་སྒྲུབ་མཆོད་སོགས་གསར་དུ་བཙུགས། གཞི་གསུམ་གྱི་ཕྱག་ལེན་
དབྱར་གནས་ སོགས་གཏན་ཁེལ་དང་དགོན་འདིའི་ཀུན་སྤྱོད་ཀྱི་རིམ་པའི་
ཐབས་ཚུལ་དུ་མ་གནང་། དགོན་འདིར་ངེས་དོན་ཐེག་མཆོག་ཆོས་འཁོར་གླིང་
ཞེས་མིང་བཏགས། དེ་རྗེས་ནས་རྒྱ་སྤྲུལ་སྐུ་ཕྲེང་གཉིས་པ་ངག་དབང་བསྟན་
འཛིན་བཟང་པོ་བྱོན་ཏེ། དབང་ལུང་གདམས་ངག་སྦྱོར་དྲུག་གི་ཉམས་ཁྲིད་
གནང་། གྲྭ་རྒྱུན་ལ་གཟིགས་སྐྱོང་བྱས། རི་ཤུལ་མཁན་པོ་སངས་རྒྱས་འོད་
ཟེར་གྱིས་དགོན་འདིར་བཀའ་དྲིན་ཆེན་པོ་བསྐྱངས། དེ་རྗེས་འཇའ་བླ་ཤེར་
དབང་གིས་ཀྱང་ཡུན་རིང་གཟིགས་སྐྱོང་མཛད་པ་ཡིན་ནོ། ། དེ་ནས་རྟོགས་
པའི་མཛོད་འཆང་ཆེན་པོ་མགོ་ལོག་བླ་མ་བློས་བཟང་གིས་དུས་འཁོར་སྦྱོར་དྲུག་
གི་ཉམས་ཁྲིད་སོགས་གནང་ངོ༌། ། ཡང་རྒྱ་ཆེན་རིག་པའི་གནས་ཀུན་ཐུགས་སུ་
ཆུད་པ་མཁན་མགོ་ལོག་ཐར་ལམ་གྱིས་ཀྱང་དབྱར་གནས་སོགས་ཀྱི་འགན་ཁུར་
བཞེས་ཏེ་བསྟན་པ་བསྐྱངས་སོ། ། བོ་བླ་མ་ཆོས་གྲགས་དང་ཧོར་བླ་མ་ལུང་
རྟོགས། ཐང་བླ་དོན་ལྡན་སོགས་ཀྱིས་རིམ་བཞིན་ལས་ཁུར་བཞེས། དགོན་
པའི་ལས་སྣེ་བསྐོས་བཞག་དང་དུས་མཆོད་སོགས། བློན་པོ་ཁྲ་ངག་འཕྲིན་དང་
མགོན་ཚང་བསོ་རིགས་སོགས་ཀྱི་ཐུགས་བཀོད་ལྟར་རོ། ། །
ཉམས་པ་སླར་གསོ་བའི་སྐབས་སུ། ཁྱད་པར་དུ་བརྩེ་བའི་བདག་ཉིད་
ཆེན་པོ་ དབོན་ སྐལ་ བཟང་ ཚེ་ བརྟན་ གྱིས་ གཟིགས་སྐྱོང་བྱས་ པར་བརྟེན།
འབངས་མི་སེར་ཡོངས་ཀྱིས་མ་བསྐུལ་དང་བླངས་ཀྱི་སྒོ་ནས་འབད་པ་ཤུགས་
དྲག་པོས་དགོན་གཞི་གསར་བཞེངས་མཛད་དོ། ། རྟོགས་པའི་གཏེར་འཆང་
ཆེན་པོ་ཧོར་བླ་མ་ཀུན་རྟོགས་དང་། གླིང་བླ་མ་གསལ་བཟང་གཉིས་ཀྱིས་
153



གཙོས་གྲྭ་བ་བཅུ་གསུམ་འདུས་མོད་འོན་ཀྱང་བླ་མ་གཉིས་རིང་བོར་མ་བཞུགས་
པར་སྐུ་གཤེགས་སོ། ། དེ་ནས་གླིང་བླ་མའི་སྐུ་ཚ་ཀུན་དགའ་ཕུན་ཚོགས་ཀྱིས་
འགན་ཡོངས་རྫོགས་ཁུར་དུ་བཞེས་ཏེ་དགོན་གཞི་གཏན་ཆགས་ཡོང་བར་
ཤུགས་ཆེན་པོས་འབད་དོ། ། སྐབས་འདིར་རྔ་སྟོད་རྩི་ནང་ངེས་དོན་བདེ་ཆེན་
གླིང་གི་རྡོ་རྗེ་འཛིན་པ་ཆེན་པོ། བསྟན་དང་འགྲོ་བའི་དཔལ་མགོན་དམ་པར་
གྱུར་བ་ཕྱག་ན་པདྨོའི་རྣམ་སྤྲུལ་ཀུན་དགའ་མཁས་བཟང་ཞེས། མཚན་སྙན་གྱི་
སྒྲ་དབྱངས་ཐ་གྲུ་ཀུན་ཏུ་ཁྱབ་པ་དེ་ཉིད་ཀྱིས་བདག་ཅག་བུ་སློབ་རྣམས་རྗེས་སུ་
བཟུང་སྟེ་ལོ་དུ་མར་རྣལ་འབྱོར་བླ་མེད་གྱི་རྒྱུད་ཐམས་ཅད་ཀྱི་དགོངས་པ་མཐར་
ཐུག སྦྱོར་བ་ཡན་ལག་དྲུག་གི་གདམས་ངག་ཟབ་མོ་ཐམས་ཅད་ཀྱི་མཛོད་སྒོ་
ཕྱེས། གཞན་ཡང་མདོ་དང་སྔགས་ཀྱི་རྒྱུད་སྡེ་སོ་སོའི་བཀླག་ལུང་གཞུང་འགྲེལ་
དབང་བཀའ་སྒྲུབ་ཐབས་རྗེས་གནང་སོགས་མདོར་ན་ཆོས་ཀྱི་འཁོར་ལོ་རྒྱ་ཆེན་
པོ་བསྐོར་ཏེ་སྐལ་ལྡན་སྨིན་ཅིང་གྲོལ་བའི་ས་བོན་ཅི་ཡང་བསྐྲུན་པར་མཛད་
དོ། ། མཁྱེན་རབ་ཀྱི་དབང་ཕྱུག་ཆེན་པོ་མཁན་ཆེན་ཀུན་དགའ་ཤེས་རབ་
གསལ་བྱེད་གང་གིས་ཀྱང་སྦྱོར་དྲུག་གི་ཁྲིད་ལུང་སོགས་མན་ངག་ཟབ་མོ་མང་དུ་
བསྩལ། དེ་རྗེས་ཤར་འཛམ་ཐང་གི་ཆོས་སྡེ་ཆེན་པོའི་ཡན་ལག འཛི་སྲིབ་
དགོན་གྱི་ཁྲི་རབས་འཛིན་པ། བླ་མ་ཤེས་རབ་བཟང་དགོན་འདིར་ལོ་གསུམ་
ལ་བཞུགས་ཤིང་། སྦྱོར་དྲུག་གི་ཁྲིད་ཡིག་མང་བོའི་བཀླག་ལུང་ཉམས་ཁྲིད་
བསྩལ། ཁོང་གི་ཐུགས་ཀྱི་སློབ་བུ་འགྱུར་མེད་རྒྱ་མཚོ་ལ་བཀའ་ནན་ཆེན་པོའི་
ཆེད་དུ་བསྐུལ་བར་བརྟེན་རྡོ་རྗེ་སློབ་དཔོན་གྱི་ཁྲི་ལ་དབང་བསྐུར། འགྱུར་
མེད་རྒྱ་མཚོ་ཁོང་ཉིད་དགུང་གྲངས་བཅུ་གསུམ་སོན་པ་དང་ངུར་སྨྲིག་གི་གོས་
འཆང་། ལོ་མང་བོར་ངེས་དོན་བདེ་ཆེན་གླིང་དུ་བཞུགས་ནས་སྨིན་ཅིང་གྲོལ་
བའི་གདམས་ངག་མང་པོ་ལ་གསན་སྦྱོང་རྒྱ་ཆེན་པོ་མཛད། ཁྱད་པར་སྦྱོར་བ་
154



ཡན་ལག་དྲུག་གི་ཉམས་ལེན་ལ་གནད་དུ་བསྣུན། ཉམས་དང་རྟོགས་པ་རྣམས་
རྒྱུད་ནས་གསུང་བ་བཞིན་ཐུགས་ལ་འཁྲུངས། མཐར་བླ་མ་རིན་པོ་ཆེའི་བཀའ་
གསུང་ལྡོག་མ་སྤོབས་པར་ངེས་དོན་ཐེག་མཆོག་ཆོས་འཁོར་གླིང་གི་སྒྲུབ་གྲྭ་
བསམ་གཏན་ཆོས་གླིང་འདིར། ཆོས་ཀྱི་བདུད་རྩི་ཅི་ཡང་སྦྱིན་པར་མཛད་
དོ། །
བཤད་གྲྭ་ལྔ་རིག་ཆོས་ཀྱི་དགའ་ཚལ་འདིར་མཁན་ཆེན་ཆོས་བཟང་བས་
མདོ་སྔགས་རིག་གནས་བཅས་དཔེ་ཁྲིད་ལོ་མང་པོར་བཀའ་དྲིན་བསྐྱངས་ནས་
གཞོན་སྐྱེས་སློབ་རིག་པ་རྣམ་དཔྱོད་ཅན་མང་པོ་བྱུང་འདུག ཁྲི་བ་ཀུན་དགའ་
བཀྲ་ཤིས་རྒྱ་མཚོ། བླ་མ་ཀུན་དགའ་ལྷ་དབང་གྲགས་པ་སོགས་དང་དགེ་
བསྐོས་དབུ་མཛད། ལས་རྡོར་སྒོ་གཉེར་སོགས་ཀྱིས་མཚོན་གྲྭ་བ་བརྒྱ་ལྷག་ཞལ་
གྱི་དཀྱིལ་འཁོར་འདུས་པར་གྱུར་བས་སྐབས་འདིར། ཚོགས་མཆོད་ནི། ལོ་
རེའི་ནང་དུ་མི་འཁྲུགས་པ་ལྷ་དགུའི་སྒྲུབ་མཆོད། ཐམས་ཅད་རིག་པའི་སྒྲུབ་
མཆོད། ཟླ་དེའི་ཟླ་མཇུག་ནས་ཕུར་བ་དང་རྟ་མགྲིན་གཉིས་ཀྱི་སྒྲུབ་པ་སོ་སོ་
ཉིན་ཞག་བཅུ་བཞི་རེ། ས་ག་ཟླ་བའི་ཚེས་བཅུ་གསུམ་ནས་བསྙུང་གནས་དང་
བཀའ་བསྟན་ཀློག་འདོན་ཉིན་ལྔ། ཟླ་ཕྱི་མའི་ཚེས་ལྔ་ནས་དཔལ་དུས་ཀྱི་
འཁོར་ལོའི་སྒྲུབ་མཆོད་ཆེན་མོ་ཐིག་རྡུལ་ཚོན་དང་བཅས་པ་ཉིན་ཞག་བཅུ་བཞི་
ལ་ཚོགས། དེ་ནས་ལོང་སྐབས་དང་བསྟུན་ཏེ་མདོ་དང་གདུགས་དཀར་གཉིས་
ཉིན་བཅུ་གཅིག་ལ་སྒྲུབ། ལུག་ཟླའི་ཚེས་དྲུག་ནས་བདེ་མཆོག་དང་ཀུན་མཁྱེན་
སྟོང་མཆོད་གང་རུང་གི་བདུན་སྒྲུབ། ཡི་དམ་ཆོས་སྐྱོང་གི་བསྐང་གསོའི་བདུན་
སྒྲུབ། དགུ་གཏོར་ལ་དམར་ཆེན་དང་དྲུག་ཅུ་གང་རུང་གི་སྒོ་ནས་སྒྲུབ་ཅིང་
གཏོར་མ་འཕེན་པ། ལོ་རེའི་ནང་གནས་བརྟན་ཕྱག་མཆོད་ཅི་ཐུབ་སོགས་ཡོད་
དོ། །
155



དགོན་འདིར་བཞུགས་པའི་རྟེན་གྱི་རིམ་པ་ནི། ཁྱབ་བདག་རྡོ་རྗེ་
འཆང་གི་ངོ་བོ་དབྱེར་མ་མཆིས་པའི་རྒྱལ་བའི་རྒྱལ་ཚབ་མཆོག་གིས་མངའ་
གསོལ་བའི་གདན་སའི་མཁན་རིམ་བྱོན་གྱི་བཞུགས་ཁྲི་དང་། གསེར་སྐུ་བྱིན་
ཅན་ཚད་ལྡན་དང་། ཀུན་མཁྱེན་ཆེན་པོ། སློབ་དཔོན་སྣང་སྲིད་ཟིལ་གནོན།
འོད་དཔག་མེད་ཀྱི་གསེར་སྐུ་ཁྱད་འཕགས། ཇོ་ནང་ཀུན་མཁྱེན་ཆེན་པོ། རྗེ་
རིན་པོ་ཆེ། རྗེ་བཙུན་ཏཱ་ར་ནཱ་ཐ། སློབ་དཔོན་པདྨ་འབྱུང་གནས། དུས་ཀྱི་
འཁོར་ལོ། རྡོ་རྗེ་སེམས་དཔའ་སོགས་ཀྱི་གྱེན་ཐང་ཆེ་བ་བདུན། གཞན་གྱེན་
ཐང་ཆུང་བ་ལྔ། ཐུབ་པའི་དབང་བོ། ཀུན་མཁྱེན་ཆེན་པོ། ཏཱ་ར་ནཱ་ཐ།
སྨན་བླ། དུས་འཁོར་ལྷན་སྐྱེས་མགོན་པོ་གུར། ཐུགས་རྗེ་ཆེན་པོ་ཕྱག་བཞི་པ་
བཅས་ཀྱི་འཇིམ་སྐུ་ལུས་ཚད་ཅན་བདུན། གནས་བརྟན་བཅུ་དྲུག་གི་སྐུ་བརྙན།
གླིང་བླ་མའི་སྐུ་གདུང་ཟངས་དངུལ་གྱིས་བཟོས་པ་གཡུ་བྱུར་གྱིས་ཁྲ་ཚོམ་བརྒྱན་
པ་བཅས་བཞུགས། བཀའ་བསྟན་ཆ་ཚང་། འཕགས་པ་སྐལ་བ་བཟང་པོ་
དང་བརྒྱད་སྟོང་བ་མདོ་ཏིང་འཛིན་སོགས་དང་། ཡུམ་རྒྱས་འབྲིང་བསྡུས་
གསུམ། ཀུན་མཁྱེན་དོལ་པོ་པ་ཆེན་པོའི་གསུང་འབུམ། རྗེ་བཙུན་ཏཱ་ར་ནཱ་
ཐའི་གསུང་འབུམ། འབའ་མདའ་བ་ཐུབ་བསྟན་དགེ་ལེགས་རྒྱ་མཚོའི་གསུང་
འབུམ། དེ་མིན་བླ་མ་ཚོགས་གཉིས་རྒྱ་མཚོ། བླ་མ་བློ་གྲོས་གྲགས་པ། བླ་མ་
རིན་བཟང་བཅས་ཀྱི་གསུང་ཀྱང་བཞུགས། དེ་ལྟར་བསྟན་པ་དར་ཞིང་སྤེལ་
བའི་ཞབས་འདེགས་པའི་ལྷ་འབངས་ཡང་ཁྲ་སྐོར། མགོ་སྐོར། ཏུག་ཟ། བོ་
སྐོར། ཀུ་ར། ཧོར་སྐོར་བཅས་ཀྱི་རམ་འདེགས་རྒྱ་ཆེ་བ་ཞུ་བཞིན་པ་ཡིན་
ནོ། ། །
མདོ་རྒྱུད་མན་ངག་ཟབ་མོའི་གསང་མཛོད་འཛིན། །
རང་བྱུང་གཉུག་མའི་ངོ་བོ་མངོན་གྱུར་བའི། ། །
156



ཇོ་ནང་བསྟན་པའི་ཀུ་མུད་བཞད་པའི་ཚལ། །
ངེས་དོན་ཐེག་མཆོག་གླིང་གི་གཏམ་འདི་སྤྲོ། །
གླིང་འབུད་དགོན་མདོ་སྔགས་བཤད་སྒྲུབ་གླིང་།
དེ་ཡང་རབ་བྱུང་བཅུ་གཅིག་པའི་བགྲང་བྱ་སོ་བརྒྱད་པའི་ཤིང་ཕོ་འབྲུག་
གི་ལོ་སྤྱི་ལོ་༡༦༦༤ལོར་འགྲོ་བའི་དེད་དཔོན་ཆེན་པོ་མགོ་ལོག་པ་དགེ་འདུན་རྒྱ་
མཚོ་ཀརྨ་ཀཾ་ཚང་གི་གདན་ས་མཚུར་ཕུ་གྲྭ་སར་བྱོན་ནས་མཁས་གྲུབ་ཀྱི་གོ་
འཕང་བཞེས། རང་ཡུལ་དུ་ཕེབས་ནས་ཐེར་མགོའི་རི་ཁྲོད་བཏབ་ནས་དགུང་
གྲངས་རེ་དྲུག་པར་སྐུ་མྱ་ངན་ལས་འདས། དེ་ནས་བཟུང་བླ་མ་རིགས་བཟང་
དང་། བླ་མ་བཀའ་རྡོར། བླ་མ་བློ་གསལ། བླ་མ་དབང་པོ་སོགས་ཀྱིས་རིམ་
བཞིན་བསྐྱངས། དེ་ནས་མཁར་བླ་མ་ཞེས་པ་དགུང་ལོ་བཅོ་ལྔའི་སྟེང་ཤར་
འཛམ་ཐང་དགོན་དུ་གྲྭ་སར་བྱོན་ནས་ངག་དབང་ཆོས་འཕེལ་རྒྱ་མཚོའི་དྲུང་དུ་
སྦྱོར་བ་ཡན་ལག་དྲུག་ཉམས་བཞེས་གནང་། མཐར་བླ་མས་ཁྲིད་ཡིག་མཐོང་
བདོན་ལྡན་དང་། དངུལ་གྱི་མཎྜལ་གྱི་གནང་སྦྱིན་མཛད་ནས་རང་ཡུལ་ལ་
ཕེབས་དང་བསྟན་འགྲོའི་དོན་ཡོད་པར་ལུང་བསྟན་ལྟར་སྙིའི་རྡོ་འབུམ་ལུང་བ་
ཞེས་པར་སྦྲ་གུར་ལ་བརྟེན་ནས་དབྱར་གནས་ཀྱི་གཞི་བཙུགས། དམ་པ་དེའི་
སློབམ་ནི་བླ་མ་ཆོས་ཀྱི་བློ་གྲོས་དང་། རྔ་བའི་སྒྲོན་མེ། དཀོན་བཀྲ་སོགས་
དགེ་འདུན་ཉི་ཤུ་ཡོད། མི་སྐྱ་རྣམས་ལ་མ་ཎིའི་ཞག་བརྒྱ་སོགས་ཕན་བདེའི་
གཞི་མ་སྤེལ། དེ་ནས་ཀར་དབང་ལུང་མདོར་སྦྲ་གུར་ལ་བརྟེན་ནས་དབྱར་
གནས་དང་སྦྱོར་དྲུག་གི་སྒྲུབ་གྲྭ་ཐོག་མར་བཙུགས་ནས་འགྲོ་དོན་རྒྱས་པ་ཡིན་
ནོ། །
ཇོ་ནང་བ་ས་བཟང་གི་སྤྲུལ་བར་གྲགས་པ་མཁས་དབང་ཆེན་པོ། ངག་
157



དབང་བསྟན་འཛིན་བཟང་པོ་ནི། རབ་བྱུང་བཅོ་ལྔ་བའི་ལྕགས་འབྲུག་ལོར་སྐུ་
བལྟམས། བྱིས་པའི་དུས་ནས་ཡི་གེ་སོགས་ཚེག་མེད་དུ་མཁྱེན། དགུང་ལོ་
བཅུ་གཉིས་སྟེང་འཛམ་ཐང་དགོན་དུ་ཕེབས་ནས་ངག་དབང་ཆོས་འབྱོར་རྒྱ་
མཚོའི་དྲུང་དུ་དུས་འཁོར་གྱི་བསྐྱེད་རྫོགས་ཀྱི་ཉམས་ལེན་གནད་སྨིན་པར་
མཛད། དེ་ནས་དགུང་གྲངས་ཉི་ཤུ་ཡས་མས་སུ་ཛ་འགོའི་རི་ཁྲོད་དུ་གྲྭ་སར་
བྱོན་ནས་འབྲས་རབ་འབྱམས་པའི་མདུན་ནས་དབུ་ཚད་ཕར་གསུམ་སོགས་
གཞུང་ལུགས་ལ་སྦྱངས་འབྲས་མི་དམན་པ་མཛད། ལྷན་སྐྱེས་ཀྱི་ཤེས་རབ་
དང་། སྦྱངས་སྟོབས་ཀྱི་བརྩོན་པའི་ཡོན་ཏན་གྱི་མཚན་སྙན་གྱི་ཅོད་པཎ་སྲིད་
རྩེ་ན་གྲགས། མཁས་ཤིང་རབ་འབྱམས་པའི་མིང་རྟགས་བཞེས། ཚ་ཁོ་གྱང་
སྒང་དགོན་པར་རྟེན་བཞེངས་དུ་མར་མཛད། སྡེ་ནང་བླ་མ་ཆོས་ཀྱི་བློ་གྲོས་
དང་། དཔོན་པོ་བཀའ་སྲུང་། སྡེ་ཟ་དཔལ་ལྡན་མཚོ་སོགས་ཀྱིས་བཀའ་གྲོས་
ལྟར་གདན་འདྲེན་དུ་སོང་། འཛོང་བོ་སྐྱབས་མགོན་གྱི་ལུང་བསྟན་བཞིན་
གནས་འདིར་ཕེབས་པ་ཡིན་ནོ། ། སྡེ་ཟས་དགོན་གཞི་འདེབས་པའི་ས་ཕུལ་བ་
ན་དཔའ་བོ་ཆོས་དབྱིངས་རྡོ་རྗེ་དང་རྣམ་པ་གཉིས་ཀྱིས་དགོན་ས་འཚོལ་བའི་
སྐབས་དགེ་མཚན་གྱི་རྟེན་འབྲེལ་དུ་མ་འགྲིག་ནས་གླིང་འབུད་མ་ཎི་གད་ཐོག་ཏུ་
ཆོས་སྡེ་འདི་གསར་བཞེངས་མཛད་པ་ཡིན་ནོ། ། འདུ་ཁང་དང་། སྒྲུབ་ཁང་།
གསེར་ཁང་། གྲྭ་ཤག་སོགས་དང༌། བཤད་སྒྲུབ་ཀྱི་བསྟན་པའི་སྙིང་པོ་ལག་
བསྟར་མཛད་པའི་སྙན་གྲགས་ཕྱོགས་སུ་ཁྱབ་པས་མ་བསྡུས་ངང་གིས་འདུ་བའི་
དགེ་འདུན་པ་མང་པོ་བྱུང་། སློབ་མའི་གཙོ་བོ་ནི་མཁས་པའི་དབང་པོ་བླ་མ་
ཡོན་ཏན་རིན་ཆེན། རྟོགས་པའི་དབང་ཕྱུག་བླ་མ་ཆོས་ལོ། ཨོ་རྒྱན་པདྨའི་
རྒྱལ་ཚབ་རྒྱལ་སྲས་པདྨ་རྣམ་རྒྱལ། རྒྱལ་སྲས་པདྨ་ཆོས་ལེགས། རིགས་པར་
སྨྲ་བ་རྒྱ་སྤྲུལ་བསྟན་ནོར། གྱང་སྤྲུལ་དོན་གྲུབ་རྡོ་རྗེ། འགྱའ་བ་བླ་མ་ཐུབ་
158



སྲུང་། པོང་ཡིས་མཁན་པོ་བཟོད་པ་རྒྱ་མཚོ་སོགས་བསྟན་པ་འཛིན་པའི་སྐྱེས་
ཆེན་མང་པོ་བྱོན་ལ། དེ་ནས་ཆོས་སྡེ་འདིའི་མཁན་སློབ་གཅིག་ལྕོགས་མཁས་
གྲུབ་ཀྱི་གོ་འཕང་མངོན་པར་བཞེས་པ། ངག་དབང་ཡོན་ཏན་རིན་ཆེན་ནི་སྤྱི་
ལོ་༡༩༢༦ལོར་སྐུ་འཁྲུངས་ནས་བྱིས་པའི་དུས་ནས་གཞན་དང་མི་འདྲ་བའི་
ཡོན་ཏན་དུ་མ་ལྡན། དགུང་ལོ་བཅུ་གཉིས་སྟེང་འཛི་སྲིབ་བླ་མ་རིན་བཟང་གྱི་
སྐུ་མདུན་དུ་སྦྱོར་བ་ཡན་ལག་དྲུག་ཉམས་སུ་བླངས། རྗེ་ངག་དབང་བསྟན་
འཛིན་བཟང་པོའི་མདུན་ནས་ཐོས་པ་མཐར་ཕྱིན་ནས་མཁན་པོའི་གོ་འཕང་
ཐོབ། བཤད་སྒྲུབ་ཀྱི་ཆོས་འཁོར་བསྐོར་བའི་དུས་བཅོས་བསྒྱུར་དབང་གིས་
དགོན་འདིར་གོད་ཆག་མང་པོ་བྱུང་། དེ་ནས་སླར་ཡང་སྤྱི་ལོ་ ༡༩༨༢ལོར་
བསྟན་པའི་རྨང་གཞི་བསྐྱར་གསོ་མཛད་ནས་བཤད་སྒྲུབ་ཀྱི་སྡེ་བཙུགས་ནས་
ཆོས་ལྡན་དག་པའི་ཞིང་ཁམས་སུ་བསྒྱུར། གསུང་ཆོས་སྡོམ་གསུམ་དང་མགུར་
ཚོགས་ སོགས་ པོད་ གཅིག་ བཞུགས། བུ་ སློབ་ ཡང་ མཐའ་ ཡས། སྤྱི་ ལོ་
༡༩༩༠ལོར་དགོངས་པ་ཆོས་དབྱིངས་སུ་ཐིམ། དེ་ནས་དབལ་ཤུལ་བླ་མ་ལྷུན་
གྲུབ་དཔལ་དང་། ངག་དབང་བསྟན་འཛིན་བཟང་པོའི་ཡང་སྤྲུལ་ངག་དབང་
འཇིགས་མེད་བརྩོན་འགྲུས་གོ་ཆ་དབུས་བཞུགས། སྤྲུལ་ཁྲི་པོ། སྤྲུལ་འོད་
གསལ། སྤྲུལ་ངག་དབང་ཕུན་ཚོགས། དགོན་འདིའི་ལས་སྣེ་ལྷན་རྒྱས་རྣམ་
པའི་བཤད་སྒྲུབ་ལས་གསུམ་གྱིས་དུས་འདའ་བའི་སྐབས་སོ། ། དགོན་འདིར་
བཤད་གྲྭ་ཐོས་བསམ་གླིང་དང་། སྒྲུབ་གྲྭ་བསམ་གཏན་གླིང་དང་། ཇོ་ནང་སྤྱི་
མཚུངས་བཞིན་རྒྱུད་སྡེ་དུ་མའི་སྒོ་ནས་བཅད་རྒྱ་བཞུགས་ པའི་སྲོལ་དང་།
ཚོགས་དང་དུས་མཆོད་ཤིན་ཏུ་མང་པོ་ཡོད་དོ། ། ངེས་དོན་བསྟན་པའི་བདག་
པོ་རྒྱལ་བ་ཇོ་ནང་བའི་རང་ལུགས་དྲི་མ་མེད་པའི་བཤད་སྒྲུབ་ཀྱི་འཕེལ་ཁ་ནི་
ཡར་ངོའི་ཟླ་བའི་དཔལ་ལ་འཁུ། ད་ལྟ་ཁོངས་གཏོགས་ཀྱི་བླ་གྲྭ་བརྒྱ་ལྷག་ཡོད་
159



དོ། ། གནའ་ནས་ད་བར་དུ་བདེ་ནང་གི་དཔོན་རབ་རྣམས་དང་། ཆོས་སྡེ་
འདིའི་ཕན་བདེའི་གྲིབ་བསིལ་འོག་ན་འཚོ་བའི་དད་ལྡན་མང་ཚོགས་རྣམས་
བཀའ་དྲིན་ཆེན་པོ་ཡིན་ནོ། ། ད་ལྟ་མགོ་ལོག་པདྨ་རྫོང་འབོ་སྤ་ཞང་གི་མངའ་
འོག་ན་ཡོད་དོ། ། །
མེད་ལ་ཡོད་ཅེས་སྒྲོ་འདོགས་དང་། །
ཡོད་ལ་མེད་ཅེས་སྐུར་འདེབས་གཉིས། །
རྣམ་པ་བྲལ་བའི་བདེན་གཏམ་འདི། །
གཟི་བོར་གནས་པའི་སྙན་རྒྱན་ཡིན། །
གནས་ལུང་ཕུག་པ་རྡོ་རྗེ་ཕག་མོའི་ཆོས་རྫོང་།
གནས་འདིའི་བཤད་པ་གཏེར་བརྒྱའི་གཙུག་རྒྱན་ཀུན་བཟང་ཉི་མའི་
གསུང་པོད་གཅིག་ཡོད་ན་ཡང་བཅོས་བསྒྱུར་སྐབས་སུ་བོར་ནས་རེ་ཞིག་མ་རྙེད་
པའི་གནས་སུ་གྱུར། རི་ཁྲོད་འདི་ནི་གླིང་འབུད་དགོན་མདོ་སྔགས་བཤད་སྒྲུབ་
གླིང་ཞེས་ངེས་དོན་བསྟན་པའི་གནས་གཞིའི་བྱང་ཕྱོགས་ཀྱི་རྒྱང་གྲགས་ཀྱི་ལམ་
དུ། གསང་ཆེན་རྡོ་རྗེ་ཐེག་པའི་སྒྲུབ་པ་རྣལ་མ་གཞོལ་བའི་ཆོས་ལྡན་གྱི་བགྱི་བ་
ལྷུན་གྱིས་གྲུབ་པའི་རང་བྱུང་གི་ཕུག་པ་དེར། ཐོག་མར་གྲུབ་ཐོབ་ཉི་ཕུག་པ་
ཞེས་པ་བཞུགས་པའི་ལོ་རྒྱུས་ཡོད་དོ། ། གླིང་བླ་མ་ཆོས་ཀྱི་རྡོ་རྗེ་ཞེས་པ་ཇོ་ནང་
ཉམས་ལེན་ནང་བྱན་ཆུད་པའི་སྐྱེས་ཆེན་ཞིག་ཡུན་རིང་བཞུགས་ནས་སྒྲུབ་པ་
གཤའ་མ་བྱས་པས་གྲུབ་པའི་གོ་འཕང་མཐོན་པོར་བཞེས། ཕུར་རྩ་བླ་མ་གྲུབ་
དབང་ཞེས་པ་ཀུན་སྤངས་བྱ་བཏང་བ་རྟོགས་པའི་དབང་ཕྱུག་ཆེན་པོ་དེ་ཕལ་
ཆེར་ཚེ་དང་སྒྲུབ་པ་མཐར་ཕྱིན་པ་བྱས། མཁས་པ་དང་གྲུབ་པའི་གོ་འཕང་
མཐོན་པོར་བཞེས་པ། ངེས་དོན་དཔལ་ཇོ་ནང་བའི་བསྟན་པའི་གསལ་བྱེད་
160



ཆེན་པོ་ངག་དབང་བསྟན་འཛིན་བཟང་པོས་བྱིན་གྱིས་རླབས་པ་དང་། སྒྲུབ་
པ་བྱས་ནས་བཞུགས་པའི་གནས་ཀྱང་ཡིན། ཡར་ཐང་རྡོ་རྗེ་སློབ་དཔོན་ཆེན་
པོ་མདོས་དབོན་བླ་མ་སངས་རྒྱས་རྡོ་རྗེས་ཇོ་ནང་བའི་རྡོ་རྗེའི་རྣལ་འབྱོར་ཡན་
ལག་དྲུག རྒྱུད་ཀྱི་དགོངས་དོན་ལྟར་ཉམས་བཞེས་ཆེན་པོ་གནང་བ་ཡིན་
ནོ། ། གླིང་འབུད་དགོན་གྱི་སྐྱབས་རྗེ་དམ་པ་མཁན་སློབ་གཅིག་ལྕོགས་ངག་
དབང་ཡོན་ཏན་རིན་ཆེན་ཡུན་རིང་བཞུགས་ནས། སྟོང་གཟུགས་དགའ་མ་
དགྱེས་དགུར་རྩེན་པའི་གནས་རི་ཡིན་ལ། བྱ་བཏང་བ་ཆོས་ལོ་ཞེས་པ་སྦས་
པའི་རྣལ་འབྱོར་བ་ཚེ་ལུས་སྒྲུབ་པ་མཐར་ཕྱིན་པ་དེ་ཡང་ཡུན་རིང་བཞུགས་
སོ། ། ཇོ་ནང་རྙིང་མ་བཀའ་བརྒྱུད་ཀྱི་སྒྲུབ་པ་རྣལ་མ་གཞོལ་བའི་སྒྲུབ་པ་བ་
མང་པོ་བཞུགས་པའི་ལོ་རྒྱུས་མང་ན་ཡང་དེ་ཙམ་བགྱི། ད་ལྟ་ཡང་སྒྲུབ་པ་བ་ཁ་
ཤས་བཞུགས་པའི་སྐབས་ཡིན་ནོ། །
མ་བཅོས་རང་བྱུང་ཕུག་པའི་གཞལ་ཡས་ཁང་། །
ལྟོ་སྐྱ་གོས་ཧྲུལ་བསམ་གཏན་འབོལ་ཆུང་སྟེང་། ། །
ལྟོས་མེད་བཞི་དང་ལྡན་པའི་རྣལ་འབྱོར་བ། །
འོད་གསལ་རྟགས་བཅུའི་ཏིང་འཛིན་བདེ་བས་འཚོ། །
ཨ་སྐྱོང་ཡར་ཐང་དགོན་ངེས་དོན་བཤད་སྒྲུབ་གླིང་།
དེ་ལ་མགོ་ལོག་གི་ཆོས་སྡེ་ཡོངས་ཀྱི་ཐོག་མར་གྲགས་པའི་ལོ་ཚོགས་དྲུག་
བརྒྱ་ཙམ་ཉེ་བའི་རྒྱལ་བསྟན་གྱི་མཛེས་རྒྱན་ཆེན་པོ། ངེས་དོན་རྟག་བརྟན་
བཤད་སྒྲུབ་འཕེལ་རྒྱས་གླིང་ནི་མདོ་སྨད་གངས་དཀར་ཤེལ་གྱི་མཆོད་རྟེན་ལྟ་
བུའི་ལྷ་གཉན་ཆེན་པོ་རྨ་རྒྱལ་སྤོམ་རའི་ཤར་ལྷོ། རྫ་རི་སྨུག་པོ་རྔམ་བརྗིད་ཆེ་
བའི་གཉན་པོ་གཡུ་རྩེའི་ལྷོ་ཕྱོགས། སྨར་ཁོག་སྟོད་ཀྱི་ཡར་ཐང་ཞེས་པ་སའི་
161



དགེ་མཚན་དུ་མས་བརྒྱན་པ། དཔལ་མི་འགྱུར་བྲག་དཀར་ལྷུན་པོ་ཞེས་པ་
དེར་མགོ་ལོག་བླ་མ་ཆོས་འབུམ་གྱིས་སྤྱི་ལོ་༡༤༣༣ལོར་ཕྱག་འདེབས་མཛད་པ་
ཡིན་ནོ། ། དགོན་འདིའི་གདན་རབས་དང་པོ་མགོ་ལོག་བླ་མ་ཆོས་འབུམ་ཡིན་
ལ། དམ་པ་དེ་ནི་ཨ་ལྕགས་འབྲི་རིགས་གཉན་སྲས་ས་སྐྱོང་མིའི་དབང་པོ་མགོ་
ལོག་གི་སྤྱི་མེས་ཕག་ཐར་གྱི་སྲས་སུ་འཁྲུངས་ནས་སྐུ་ན་ཕྲ་བའི་དུས་ནས་རབ་ཏུ་
བྱུང་ནས་ཀཿ ཐོག་དགོན་ཆེན་དུ་ཕེབས་ནས་མཁས་གྲུབ་ཀྱི་གོ་འཕང་ཆེན་པོར་
བཞེས། སླར་རང་ཡུལ་དུ་སླེབས་ནས་ཡབ་དང་སྐུ་མཆེད་རྣམས་ཀྱི་ཐུགས་
བཞེད་ལྟར་རབ་བྱུང་བདུན་པའི་ཆུ་ཕོ་གླང་གི་ལོར། མགོ་ལོག་སྡེར་གཏོགས་
ཀྱི་སྐྱེ་འགྲོ་རྣམས་ཀྱི་བསོད་ནམས་བསགས་པའི་ཞིང་མཆོག དཔལ་བཀྲ་ཤིས་
ཆོས་འཁོར་གླིང་ཕྱག་འདེབས་མཛད་ནས་ལུགས་གཉིས་ཀྱི་བསྟན་པ་ཡུན་རིང་
བསྐྱངས་ནས་མཐར་དགོངས་པ་ཆོས་དབྱིངས་སུ་ཐིམ། དེ་ནས་གདན་རབས་
རིམ་སྐྱོང་རྣམས་ནི། ཨ་ཐུབ་ནམ་མཁའ་དཔལ་བཟང་། བྱ་བཏང་བྱང་ཆུབ་
ཆོས་རྗེ། བླ་མ་དམ་པ་དགེ་བ་རྒྱ་མཚོ། ཆོས་རྗེ་བསོད་ནམས་རྒྱ་མཚོ་སོགས་
ཀྱིས་འཁོར་ལོ་གསུམ་གྱི་མཛད་བཟང་ཉེ་བར་བསྐྱངས། ཇོ་རྙིང་གཉིས་ཆར་
མཁྱེན་རབ་ཀྱི་དཀྱིལ་འཁོར་རྒྱས་པ་དོམ་ཚ་བླ་མ་ཀུན་དགའི་བར་དུ་དཔལ་རྒྱལ་
བཀ་ཐོག་པའི་ཆོས་རྒྱུད་འཛིན་ནས་ལོ་ཉིས་བརྒྱ་དང་གྱ་བཞིའི་བར་དུ་གངས་
ལྗོངས་བསྟན་པའི་ཆུ་མགོ་སྔ་འགྱུར་རྙིང་མའི་རང་ལུགས་གཙང་མ་འཛིན་པས་
ད་ལྟ་ཡང་དགོན་འདིར་རིག་འཛིན་ཀློང་གསལ་སྙིང་བོའི་སྐུ་གསུམ་ཆོ་ཀའི་
འདོན་སྲོལ་མ་ཉམས་པར་ཡོད་དོ། །
སྤྱི་ལོ་༡༧༡༧ལོར་ས་སྐྱོང་མིའི་དབང་པོ་ཨ་སྐྱོང་བསྟན་འཛིན་དར་རྒྱས་
དང་དོམ་ཙ་བླ་མས། དགོན་བྲག་དཀར་མགོ་འམ་དཔལ་བཀྲ་ཤིས་ཆོས་འཁོར་
གླིང་འདི། གསང་སྔགས་གསར་མ་བའི་བསྟན་པའི་མཛེས་རྒྱན་དཔལ་ལྡན་
162



རྒྱལ་བ་ཇོ་ནང་བའི་བསྟན་པའི་མངའ་བདག་གཙང་བ་ངག་དབང་རྣམ་རྒྱལ་ལ་
ཕུལ་ཏེ། མདོ་སྔགས་བཤད་སྒྲུབ་གླིང་ཞེས་བཏགས་ནས་ཆོས་ཀྱི་འཁོར་ལོ་རྒྱ་
ཆེར་བསྐོར་ནས་གྲུབ་མཐའ་ཇོ་ནང་བ་བྱས། ངག་དབང་བསྟན་འཛིན་རྣམ་
རྒྱལ་ནི་མཁས་གྲུབ་བློ་གྲོས་རྣམ་རྒྱལ་དང་། ཆ་ལུང་བ་ངག་དབང་འཕྲིན་ལས་
རྣམ་རྒྱལ་གཉིས་ཀྱི་དབོན་རྒྱུད་དུ་འཁྲུངས། ཆ་ལུང་བ་དང་། པཎ་ཆེན་བློ་
བཟང་ཡེ་ཤེས། ཆོས་རྗེ་ཀུན་བཟང་དབང་བོ་སོགས་བླ་མར་བསྟེན་ནས་གཞུང་
གདམས་ངག་ཐམས་ཅད་བུམ་པ་གང་བྱོའི་ཚུལ་དུ་ཐོབ་ཆ་ལུང་བས་ངག་དབང་
རྣམ་རྒྱལ་ཞེས་མཚན་གསོལ། སོག་ཡུལ་དུ་ཕེབས་ནས་ངེས་དོན་གྱི་བསྟན་པ་
སྤེལ། ཚ་ཀོའི་ནང་སོ་དང་འཛམ་ཐང་གིས་གདན་འདྲེན་པའི་དུས་ཡར་ཐང་
དུཕེབས་ནས་བླ་མ་གཙང་བ་དང་ཨ་སྐྱོང་གི་དཔོན་རབས་རྣམས་དང་མཆོད་
ཡོན་དུ་གྱུར། སྨྲ་མདོ་སྔགས་བཤད་སྒྲུབ་གླིང་ཞིག་གསོ་དང་། སྒྲུབ་གྲྭ་གསར་
བཙུགས་ཀྱི་ཐེབས་སུ་བཞག་སྟེ། གདན་ས་སྐྱོང་ཚུལ་ཞལ་བཀོད་གནང་བ་ཡིན་
ནོ། ། དེ་ནས་དོམ་ཚ་བླ་མ་ཀུན་དགའ་བཀྲ་ཤིས། སྐུ་དབོན་ཀུན་དགའ་
བསོད་ནམས། གཙང་བ་འཕྲིན་ལས་རྣམ་རྒྱལ། མཁན་ཆེན་དགེ་འདུན་རྒྱ་
མཚོ། སྐྱབས་རྗེ་ལྷུན་གྲུབ་རྒྱ་མཚོ། མཆོད་རྟེན་བླ་མ་ཀུན་དགའ་བསྟན་པའི་
རྒྱལ་མཚན་སོགས་ཀྱིས་རིམ་པར་བསྐྱངས་ནས་ལོ་ཚོགས་བརྒྱ་དང་སོ་དགུ་བ་
ཡིན་ནོ། ། སྤྱི་ལོ་༡༨༥༦ལོར་མདོ་སྨད་ཆོས་འབྱུང་དུ་གསལ་བའི་མཆོད་རྟེན་
བླ་མའི་མཆོད་རྟེན་གྱི་སར་ཨ་སྐྱོང་མགོ་ལོག་ཁག་གསུམ་གྱི་རྗེ་བོ་རྣམས་ཀྱི་རེ་
བསྐུལ་ལྟར། རིག་འཛིན་བདུད་འདུལ་བའི་གཏེར་ལུང་ལས། ཨ་ཐང་ཞིང་གི་
ལྤགས་པ་བརྒྱངས་འདྲའི་མཐར། ། མི་ཤིགས་རྡོ་ཡིས་མཆོད་རྟེན་རབ་ཏུ་
བརྩིགས། ། སྐྱེས་བུ་དེ་འབྲེལ་ངན་སོང་སྐྱེ་སྒོ་འགག ། འཇིགས་མེད་གླིང་
བས། མདོ་སྨད་ཕྱོགས་ནས་དཀོན་མཆོག་མིང་མཐའ་ཅན། ། འགྲོ་དོན་རྟེན་
163



མཆོག་རབ་ཏུ་རྒྱས་པ་དང་། ། དེ་དང་འབྲེལ་ཚད་བདེ་ཆེན་ཞིང་དུ་སྐྱེ། །
ཞེས་གཏེར་ལུང་གིས་བསྔགས་པ་རྒྱ་བླ་མའི་རྟེན་བརྟེན་པ་བཅས་ལེགས་གྲུབ་
བྱུང་ནས་མགོ་ལོག་ཁག་གསུམ་གྱི་ཕ་ནོར་ཐམས་ཅད་ཐུགས་རྟེན་གྱི་གཟུངས་
འཇུག་དང་གནོད་སྦྱིན་བང་མཛོད་དུ་བཞག་པ་མཆོད་རྟེན་དཀར་ཆག་ཏུ་
གསལ་ལོ། །
ཨ་སྐྱོང་རྒྱ་བླ་མ་ངག་དབང་དཀོན་མཆོག་ནི་(སྤྱི་ལོ་ ༡༨༢༧ལོ་ནས་
༡༨༨༧བར་)ཡར་ཐང་གྲོང་ཨེ་ནེ་འབེས་ཞེས་པར་འཁྲུངས། འཛམ་ཐང་དུ་
ཕེབས་ནས་ངག་དབང་ཆོས་འཕེལ་རྒྱ་མཚོ་བླ་མར་བསྟེན་ནས་དཔལ་དུས་ཀྱི་
འཁོར་ལོའི་གསང་ཆེན་རྡོ་རྗེ་ཐེག་པའི་རིམ་གཉིས་ཟབ་མོའི་ཉེ་ལམ་སྦྱོར་བ་ཡན་
ལག་དྲུག་གི་སྨིན་བྱེད་དབང་དང་། གྲོལ་བྱེད་ཁྲིད། སྔོན་བྱོན་གོང་མ་དག་གི་
ཕྱག་བཞེས་ཇི་བཞིན་ཉམས་སུ་བླངས་པས་འོད་གསལ་རྟགས་བཅུ་ ཐིག་ལེ་
མཐིང་སྔོན་སོགས་རྒྱུད་ཀྱི་དགོངས་དོན་ཡན་ལག་དྲུག་གི་རྟགས་རེ་རེ་ནས་ཤར།
ལྐོག་གྱུར་གྱི་ཆོས་ཐམས་ཅད་མཁྱེན། བླ་མའི་སྐུ་ཕྲེང་ཐམས་ཅད་མཁྱེན་པ་
དང་རྨི་ལམ་ངང་ཤམྦྷ་ལ་སོགས་དག་པའི་ཞིང་མང་ཕེབས་ནས་རྒྱ་བོད་ཀྱི་གྲུབ་
ཆེན་རྣམས་ཀྱི་ཞལ་གཟིགས་ཀྱི་ལུས་སྦྱོང་ཕྱག་རྒྱ་ནོར་བ་ལེགས་བཅོས་ཀྱི་འཁྲུལ་
འཁོར་རྩ་འགྲེལ་ལ་མཆན་བུ་ཡང་དམ་པ་འདི་ཉིད་ཀྱི་ཞལ་གཟིགས་བཞིན།
མཁས་པ་མང་བོས་ཡི་གེར་བཀོད། ཉམས་རྟོགས་གཏིང་ཟབ་པས་སྐྱེས་ཆེན་བླ་
མའི་ངོ་འཕྲོད་དཀའ་བར་གྱུར་ཚེ། རྗེ་བཙུན་རིན་པོ་ཆེས་ཞལ་མངོན་སུམ་
གཟིགས་ཉམས་རྟོགས་ལ་ཐུགས་ཐག་ཆོད་ཅིང་དཔའ་བོ་དང་དཔའ་མོའི་སྣང་
བ་རབ་འབྱམས་སུ་གྱུར། འཕྲིན་ལས་དཔལ་མོ་དང་དབྱེར་མེད་ཀྱི་རྗེས་སུ་
བཟུང་། གུར་མགོན་དྲཀྐད་དུར་ཁྲོད་བདག་པོ་ཚེ་རིང་མཆེད་ལྔ་བྲན་བཞིན་
བཀོལ། དུས་འཁོར་གཙོ་བོར་གྱུར་བའི་རྒྱུད་སྡེ་ཐམས་ཅད་ཀྱི་ཉམས་ལེན་ནང་
164



བྱན་ཆུད་པས་རྫ་དཔལ་སྤྲུལ་གྱིས་བསྔགས་བརྗོད་འཐོར། རྗེ་བཙུན་ངག་
དབང་ཆོས་འཕེལ་རྒྱ་མཚོ་རང་དགོན་དུ་གདན་འདྲེན་ནས་རྒྱུད་སྡེ་རྒྱ་མཚོའི་
དཀྱིལ་འཁོར་གྱི་ཞལ་ཕྱེས་སྐལ་ལྡན་གྱི་འདུས་པ་མང་པོ་རིག་འཛིན་གྱི་སར་
བཀོད། ཁང་སར་དབོན་པོ་དང་སྡེ་མང་གི་རེ་བསྐུལ་བཞིན་ངེས་དོན་ཐེག་
མཆོག་ཆོས་གླིང་གསར་འདེབས་མཛད། དེ་ལྟར་བསྟན་འགྲོའི་དོན་རྒྱ་ཆེར་
བསྒྲུབས་ནས་དགུང་གྲངས་དྲུག་ཅུ་བཞེས་པའི་དུས་དགོངས་པ་ཆོས་དབྱིངས་
སུ་ཐིམ། རྗེ་བླ་མ་གང་གི་ཡང་སྤྲུལ་སྐུ་ཕྲེང་གཉིས་པ་མཐུ་སྟོབས་ནུས་པའི་
མངའ་བདག་རྭ་ལོ་ གཉིས་པ་ངག་དབང་བསྟན་འཛིན་བཟང་བོས་བསྟན་
འགྲོའི་དོན་རྒྱ་ཆེར་མཛད། འདི་བ་གསེར་ཁྲིར་མངའ་གསོལ་གྱི་སྐབས་སུ་
མཁས་དབང་ཆེན་ པོ་ འབའ་མདའ་ ཐུབ་བསྟན་ དགེ་ ལེགས་ རྒྱ་མཚོ་དང་།
གཏེར་ཆེན་མགར་ཀློང་སོགས་རང་དགོན་དུ་ཁྲི་འདོན་གྱི་མཛད་སྒོར་ཕེབས་
ནས་དགའ་སྟོན་རྒྱ་ཆེར་མཛད། རྒྱ་བླ་མའི་སྐུ་ཕྲེང་གསུམ་པ་ད་ལྟའི་སྤྲུལ་ངག་
དབང་བསྟན་འཛིན་བཟང་བོ་ནི་བླ་མ་བཅུ་གསུམ་གྱིས་ངོས་འཛིན་མཛད། སྐུ་
གོང་མའི་མཚན་རང་སོར་གསོལ་ནས་མཁན་ཆེན་བློ་བཟང་འཕྲིན་ལས་དང་
དམ་པ་མང་བོ་བཤེས་གཉེན་དུ་བསྟེན་ནས་མཁས་གྲུབ་ཀྱི་གོ་འཕང་བཞེས།
ད་ལྟ་བསྟན་པ་དང་འགྲོ་བའི་དོན་མཛད་ནས་སྐུ་འཚོ་ཞིང་བཞུགས་པ་འདི་
ཀའོ། ། ད་ལྟ་སྐུ་འཚོ་བཞུགས་པ་ཨ་མཁར་སྤྲུལ་སྐུ་ཀུན་སྤངས་པ་འགྲོ་བའི་
སྐྱབས་མགོན་དམ་པ་འགྲོ་ཕན་རྒྱ་མཚོ་བཀའ་དྲིན་ཤིན་ཏུ་ཆེ། དབོན་པོ་
བསྟན་གསལ་ནི་རྒྱ་བླ་མའི་སྐུ་ཚ་ཡིན་ལ། རྗེ་བླ་མ་གང་ཉིད་རྩ་བའི་ཡོངས་
འཛིན་དུ་བསྟེན་ནས་རྟོགས་པའི་དབང་ཕྱུག་ཏུ་གྱུར། དགོན་འདིའི་ཕྱི་ནང་
གང་ལ་མཛད་རྗེས་ཤིན་ཏུ་ཆེ། ཁོང་གི་ཡང་སྤྲུལ་གཉིས་པ་ཤེར་གྲགས་ཀྱིས་
སངས་རྒྱས་རྡོ་རྗེ་དང་ངག་དབང་བཤད་སྒྲུབ་དཔལ་གཉིས་ཀྱི་དྲུང་ནས་རྣལ་
165



འབྱོར་ཡན་ལག་དྲུག་ཉམས་སུ་བླངས། དུས་འཁྲུགས་ཀྱི་དབང་གིས་སྐུ་ཚེ་
མཐའ་མ་ཁྲིམས་ཁང་ནས་རྫོགས། ད་ལྟ་དབོན་བསྟན་གསལ་གྱི་སྐུ་ཕྲེང་གསུམ་
པ་ངག་དབང་ཕུན་ཚོགས། མཐུ་སྟོབས་ནུས་པའི་དབང་ཕྱུག་རྒྱ་དབོན་པོ།
ཟབམོའི་དེ་ཉིད་གཟིགས་པ་འཇའ་བླ་མ་ད་ལྟ་འདི་བའི་ཡང་སྤྲུལ་དགེ་འདུན་
རྒྱ་མཚོ་ཡིན་ལ། མཁས་པའི་རྒྱལ་ཐབས་ནོན་པ་སྤྲུལ་བསྟན་ནོར་ད་ལྟ་འདི་
བའི་ཡང་སྤྲུལ་གཉིས་ནི་བཀྲ་ཤིས་བདེ་ལེགས་དང་། སྤྲུལ་རབ་འབྱམས་གཉིས་ ་
ཡིན་ལ། སྤྲུལ་བྱང་ཆུབ་དཔལ་སོགས་བཀའ་དྲིན་ཤིན་ཏུ་ཆེ།
དགོན་འདིའི་བཤད་སྒྲུབ་ཀྱི་བསྟན་པ་སྐྱོང་ཚུལ་ནི། བཤད་གྲྭ་ལྔ་རིག་
ཐོས་བསམ་གླིང་ནི་ད་ལྟའི་དགོན་ཤོད་འདིར་ཡོད་ལ། ཇོ་ནང་ཀུན་མཁྱེན་
རིན་པོ་ཆེ་ཡབ་སྲས་དང་། རྗེ་བཙུན་ཡིག་ཆ་གཞིར་བཞག་གི་སྟེང་ནས་འབའ་
མདའ་ཡབ་སྲས་སོགས་དང་བོད་སྔ་ཕྱིར་བྱོན་པའི་མཁས་དབང་རྣམས་ཀྱི་
བཀའ་པོད་ལྔ་རིས་སུ་མེད་པའི་ཡིག་ཆས་ཟུར་བརྒྱན་ཏེ་སློབ་སྦྱོང་རྡོ་རུས་ཐུག་
པར་མཛད་པའི་གནས་སྐབས་སོ། ། བཤད་གྲྭའི་མཁན་རབས་ནི། དང་པོ་
མཁན་ཆེན་དགེ་འདུན་རྒྱ་མཚོ་ཡིན་ལ། གཉིས་པ་རི་ཤུལ་མཁན་པོ་སངས་
རྒྱས་འོད་ཟེར། མཁན་རབས་གསུམ་པ་ངག་དབང་བསྟན་འཛིན་བཟང་པོ།
བཞི་པ་ཆད་ཉན་གྱི་ཉམས་པ་སླར་རྨང་ནས་བསླང་བའི་ཇོ་ནང་བའི་བསྟན་པའི་
མཛེས་རྒྱན་ཆེན་པོ་མཁས་གྲུབ་བློ་བཟང་འཕྲིན་ལས་ཡིན་པ་ཁོང་རྣམས་ཀྱིས་
ངེས་དོན་སྙིང་པོའི་མཐར་ཐུག་དབུ་མ་གཞན་སྟོང་དང་མདོ་སྔགས་རིག་གནས་
དང་བཅས་པའི་བཀའ་དྲིན་བསྐྱངས། ལྔ་བ་ད་ལྟའི་བསྟན་འགྲོའི་དཔལ་
མགོན་དུ་བཞུགས་པ་ངག་དབང་ཤེས་རབ་དཔལ་བློ་བཟང་འཕྲིན་ལས་སོགས་
རིས་མེད་ཀྱི་སྐྱེས་ཆེན་མང་པོ་བསྟེན་ནས་མཁས་པའི་གོ་འཕང་ཐོབ། ལོ་
དགུའི་རིང་བཤད་གྲྭའི་ལས་ཐོག་གི་འགན་ཁུར་ནས་དུས་དབང་གིས་བཤད་གྲྭ་
166



མར་མེ་སྣུམ་ཟད་སླར་གསོ་མཛད། མཁན་པོ་དང་ཤེས་ཡོན་པ་མང་པོ་བསྐྱེད་
བསྲིངས་བགྱིས། ད་ལྟ་ཡང་མཁན་ཟུར་བྱས་ནས་བཀའ་དྲིན་ཆེ་བཞིན་པའི་
སྒང་། དྲུག་པ་ལས་ཐོག་གི་མཁན་པོ་འབྲས་རབ་འབྱམས་པ་དངོས་གྲུབ་
དཔལ། བདུན་པ་རིག་སྨྲ་བ་ཡེ་ཤེས་དཔལ། མཁན་སྤྲུལ་དགེ་འདུན་རབ་
རྒྱས་སོགས་ད་དུང་མཁས་པ་དང་ཤེས་ཡོན་པ་མང་པོ་ཡོད་དོ། ། དགོན་གཞུང་
འདིར་ནི་གུའི་སྒྲུབ་གྲྭ་སྔར་ཡོད། དུས་འཁོར་བསྐྱེད་རིམ་སོགས་བཅད་རྒྱ་མང་
པོ་བཞུགས་སྲོལ་མ་ཉམས་པར་ཡོད། རྡོ་རྗེ་སློབ་དཔོན་གྱི་གདན་རབས་བཅུ་
གཅིག་ཡོད་པ་རྣམས། དུས་འཁོར་སྒྲུབ་གྲྭ་གསང་ཆེན་བདེ་བའི་དབེན་ཁྲོད་ཀྱི་
བྱུང་རིམ་སྐབས་སུ་འཆད། དུས་མཆོད་སྣ་ཚོགས་དང་དབྱར་གནས་དང་གཞི་
གསུམ་ཆོ་གའི་ཕྱག་བཞེས་སྔ་སྲོལ་བཟང་བོ་མ་ཉམས་པར་ཡོད། སྐུ་གསུང་
ཐུགས་རྟེན་རྩ་ཆེའི་བྱིན་རླབས་ཅན་མང་པོ་བཞུགས་སོ། ། ད་ལྟའི་གཙོ་སྐྱོང་བ་
རྒྱ་སྤྲུལ་སྐུ་ཕྲེང་གསུམ་པ་ངག་དབང་བསྟན་འཛིན་གྱིས་གཙོས། རྡོ་རྗེ་སློབ་
དཔོན་དང་། མཁན་སྤྲུལ་ལས་སྣེ་སོགས་དགེ་འདུན་པ་ཉིས་བརྒྱ་ཙམ་དངོས་
བཞུགས་ཡོད་དོ། ། མགོ་ལོག་པདྨ་རྫོང་ལྕགས་རི་ཞང་གི་མངའ་འོག་ན་ཡོད་
དོ། ། རྒྱས་པར་ཤེས་འདོད་ན་མཁན་ཆེན་ཤེས་རབ་དཔལ་གྱིས་མཛད་པའི་
དགོན་འདིའི་བྱུང་རིམ་ཀུན་གསལ་ཤེལ་དཀར་མེ་ལོང་དུ་གསལ།
རྒྱལ་བའི་བསྟན་པའི་གདུགས་ཆེན་མཁའ་ལ་བཏེགས། །
ཞི་བསིལ་ཕན་བདེའི་ཆོས་སྒྲ་བར་མེད་སྒྲོག །
བཤད་སྒྲུབ་འཕེལ་ཁ་རྒྱས་པའི་ཆོས་སྡེ་འདིའི། །
སྔོན་བྱོན་མེས་པོའི་ཞལ་ལུང་གཙང་མའི་རྒྱུན། །
167



དུས་འཁོར་སྒྲུབ་གྲྭ་གསང་ཆེན་བདེ་བའི་དབེན་ཁྲོད།
སྒྲུབ་གྲྭ་འདིའི་ཞོ་ཆགས་ཀྱི་རུ་མ་ལྟ་བུ་ནི་སྤྱི་ལོ་ ༡༧༡༧ལོར་མི་དབང་
བསྟན་འཛིན་དར་རྒྱས་དང་། དོམ་ཙ་བླ་མ་སོགས་ཀྱིས་གཙང་བ་ངག་དབང་
བསྟན་འཛིན་རྣམ་རྒྱལ་ལ་དབང་ལུང་མན་ངག་ཞུ་བའི་མཎྜལ་སོགས་དངོས་
རྫས་འབུལ་བ་ ཐམས་ཅད་སྨྲ་མདོ་སྔགས་བཤད་ སྒྲུབ་གླིང་ཞིག་ གསོ་དང་།
ཁྱད་པར་སྒྲུབ་གྲྭ་གསར་འཛུགས་ཀྱི་ཐེབས་སུ་གནང་བས་སྐབས་དེར་སྒྲུབ་གྲྭ་
འདི་དབུ་བརྙེས་པ་ཡིན་ནོ། ། ཉེ་ལམ་མྱུར་ལམ་ཁྱད་པར་ཅན་ཚེ་ལུས་གཅིག་
གི་ཟུང་འཇུག་གི་གོ་འཕང་ཐོབ་པའི་རྣལ་འབྱོར་ཡན་ལག་དྲུག་གི་ཁྲིད་སྟོན་དང་
ཐུན་མོང་དང་ཐུན་མིན་གྱི་ཟབ་ཆོས་རྒྱ་ཆེར་གནང་བས་བཀའ་དྲིན་འཁོར་མེད་
དུ་གྱུར། དེ་ལྟ་བས་ན་ངག་དབང་བསྟན་འཛིན་རྣམ་རྒྱལ་ནི་རྡོ་རྗེ་སློབ་དཔོན་
གྱི་ཁྲི་རབས་དང་པོ་ཡིན་ལ། གཉིས་པ་ངག་དབང་མཁས་བཙུན་དར་རྒྱས།
གསུམ་པ་ཀུན་བཟང་འཕྲིན་ལས་རྣམ་རྒྱལ། བཞི་བ་ནུས་ལྡན་ལྷུན་གྲུབ་རྒྱ་
མཚོ། ལྔ་བ་དཀོན་མཆོག་འཇིགས་མེད་རྣམ་རྒྱལ། དྲུག་པ་ངག་དབང་ཆོས་
འཕེལ་རྒྱ་མཚོ་སོགས་སྒྲུབ་གྲྭ་དེར་ཞབས་སོར་ཐེངས་མང་འཁོད་པ་མ་ཟད་
དབང་ལུང་མན་ངག་གནང་བའི་ལོ་རྒྱུས་གསལ་ལ། བྱིན་རླབས་དོན་བརྒྱུད་ཀྱི་
རིམ་པ་ལྟར་འདི་དག་གིས་འཛམ་ཐང་དགོན་ཆེན་དང་མཉམ་པོར་བསྐྱངས་པ་
ཡིན་ནོ། ། བདུན་པ་ངག་དབང་ཆོས་འཕེལ་རྒྱ་མཚོའི་དངོས་སློབ་ཨ་སྐྱོང་རྒྱ་བླ་
མས་ད་ ལྟའི་ དགོན་ འདི་ བཏབ་ ནས་ བགྲང་བྱ་ བཅུ་ ཡས་ མས་ སུ་ སྤྱི་ ལོ་
༡༨༦༦ལོར་གཏེར་ཆེན་བདུད་འདུལ་རྡོ་རྗེའི་ལུང་བསྟན་ལས། སྨར་ཤོད་
གད་མར་ཕུར་བའི་ལྷ་ཁང་བཞེངས༔ རབ་གནས་ཕུར་པ་རྒྱས་འདེབས་བསྒྲུབས་
168



བཟློག་འབད༔ དེ་འགྲུབ་ས་སྒོ་ནས་ལྷགས་དམག་དཔུང་བཟློག༔ ཅེས་སོགས་
སྐྱེས་བུ་མང་བོའི་ལུང་གིས་བསྔགས་པའི་གནས་གད་དམར་མགོ་ཞེས་པར་
དགོན་གོང་མ་ཕྱག་འདེབས་མཛད་པ་ཡིན། དམ་པ་འདིས་སྒྲུབ་གྲྭ་ཡུན་རིང་
བསྐྱངས་པ་མ་ཟད་སློབ་མ་ ཨ་མཁར་བླ་མ་ངག་དར། བླ་མ་བདེ་ལེགས།
དབོན་བསྟན་གསལ་སོགས་སློབ་བུ་བརྒྱ་ཕྲག་ལྷག་དགོན་འོག་མའི་ནི་གུ་བ་དང་
མཉམ་དུ་སྐྱོང་བ་ཡིན་ནོ། ། བརྒྱད་པ་དབོན་པོ་བསྟན་གསལ། དགུ་བ་རྒྱ་
སྤྲུལ་སྐུ་ཕྲེང་གཉིས་པ་ངག་དབང་བསྟན་འཛིན་བཟང་བོ། བཅུ་བ་མདོས་
དབོན་བླ་མ་སངས་རྒྱས་རྡོ་རྗེ་ནི། གཏེར་ཆེན་ཀུན་བཟང་ཉི་མའམ་ནུས་ལྡན་
རྡོ་རྗེའི་གཏེར་ལུང་ལས། བྱང་ཕྱོགས་ཨ་ཁྱུང་བྱ་བའི་གྲོང་མཚམས་ན༔ སྦས་
པའི་རྣལ་འབྱོར་འཁྲུལ་ཞིག་བྱ་བཏང་བ༔ མ་བཅོས་གསུམ་གྱི་དོན་རྟགས་
འཆང་བ་ཡི༔ རྡོ་རྗེའི་མཚན་ཅན་སྒོ་འདིར་འཕྲོད་གྱུར་ན༔ དྭངས་མ་འོད་ལུས་
གྲུབ་པའི་རྟེན་འབྲེལ་ཡོད༔ ཅེས་གསུང་བའི་སྐྱེས་ཆེན་ཞིག་ཡིན་ནོ། ། འདི་
བའི་ཡང་སྤྲུལ་ད་ལྟ་ཀུན་དགའ་ཐུབ་དབང་རྒྱ་མཚོ་ཡིན་ལ། བཅུ་གཅིག་པ་རྒྱ་
ཆེན་བྱང་ཆུབ་སེམས་ཀྱི་མངའ་བདག་༧ངག་དབང་བཤད་སྒྲུབ་དཔལ་གྱིས་
ཤར་འཛམ་ཐང་བྱ་ཡུར་དགོན་གྱི་བླ་མ་བརྟན་རབ་ཀྱི་མདུན་ནས་ཇོ་ནང་རང་
ལུགས་མན་ངག་གི་ཕྱག་བཞེས་མ་ནོར་བའི་མཐོང་བ་དོན་བརྒྱུད་ཀྱི་ཉམས་ལེན་
གྱི་གནད་གསང་རྣམས་རིམ་བཞིན་གནང་། ཁྱད་པར་རང་དགོན་གྱི་མདོས་
དབོན་བླ་མ་སངས་རྒྱས་རྡོ་རྗེའི་མདུན་ནས་ཉམས་ལེན་བཟང་པོ་བྱུང་བའི་སྐལ་
བ་ཐོབ། སྟོང་གཟུགས་ཀྱི་ཉམས་སྣང་རབ་འབྱམས་ཤར་བས་ཟབ་གསང་དུས་
ཀྱི་འཁོར་ལོའི་མན་ངག་གི་རྣལ་འབྱོར་བ་ཆེན་པོ་མཚམས་པ་སྨོན་ལམ་བཟང་
པོས་རེ་རེ་བཞིན་ ངོ༌ སྤྲད་མཛད་ པས་ རྡོ་རྗེ་ འཛིན་ པའི་ གོ་ འཕང་ བཞེས།
མཐར་བླ་མ་སངས་རྒྱས་རྡོ་རྗེའི་རྒྱལ་ཚབ་ཏུ་མངའ་གསོལ་མཛད། རིག་གསར་
169



གྱི་གྲིབ་མའི་འོག་ནས་སྐུ་ངལ་ལ་མ་འཛེམ་པར། ཉམས་ལེན་བྱས་པས་བོགས་
བསྐྱེད་ཆེན་པོ་བྱུང་། སྲིད་ཇུས་གསར་པའི་དུས་ནང་བའི་ཉམས་ལེན་པ་མང་
པོས་དབང་ལུང་ཁྲིད་གསུམ་རང་ཅག་རྣམས་ལ་བགོ་སྐལ་དུས་སུ་གནང་ངོ་། །
འདི་བའི་ཡང་སྤྲུལ་ད་ལྟ་ངག་དབང་མདོ་སྔགས་རྒྱ་མཚོ་ཡིན་ལ། བཅུ་གཉིས་
པ་མཁས་གྲུབ་གཉིས་ལྡན་༧ངག་དབང་བློ་བཟང་འཕྲིན་ལས། བཅུ་གསུམ་པ་
མདོས་དབོན་བླ་མ་སངས་རྒྱས་རྡོ་རྗེའི་དངོས་སློབ་ད་ལྟའི་བཀའ་དྲིན་ཆེ་བ་ངག་
དབང་ཨེ་མ་མགོན་པོས་ལོ་ངོ་ཉི་ཤུ་ཡས་མས་སུ་སྒྲུབ་གྲྭ་བསྐྱངས་ནས་བསྟན་
པའི་སྲོག་རྩ་གྱུར་བས་བཀའ་དྲིན་ཆེ་བའི་སྒང་། ད་ལྟའི་གསལ་གདབས་པ་
ངག་དབང་སངྒ་དང་། བླ་མ་རབ་འབྱོར་གཉིས་ཡིན་ནོ། ། སྒྲུབ་གྲྭ་འདི་ནས་
གྲུབ་པའི་གོ་འཕང་བཞེས་པ་བསྟན་པ་དང་འགྲོ་བའི་དོན་མཛད་པའི་སྐྱེས་ཆེན་
དང་སྦྱོར་དྲུག་ཁྲིད་སྟོན་རྡོར་སློབ་པ་མང་པོ་བྱོན། སྦས་པའི་རྣལ་འབྱོར་འཆི་
བ་དབང་ཐོབ་པའི་བྱང་སེམས་དཀར་དམར་རྒྱུད་ནས་གསུང་བ་བཞིན་གོ་
བཟློག་པ། རྟགས་མཚན་ཁྱད་དུ་འཕགས་པ་ཐོབ་པའི་རླུང་སེམས་ལ་རང་
དབང་འབྱོར་བའི་བླ་མ་འཕགས་པ། འཇའ་བླ་ཚུལ་རྒྱམ། འཕི་འཛི་བླ་མ་
ཚུལ་རྒྱམ། གླིང་བླ་གསལ་བཟང་། སོགས་ཀྱི་ལོ་རྒྱུས་བརྗོད་འོས་ཆེ་ཡང་ཡི་གེ་
མང་དོགས་ནས་དེ་ལྟར་བྱ། དེ་ལྟར་དབེན་པ་གསུམ་ལྡན་གྱི་སྒྲུབ་གྲྭ་འདིར་
རྒྱལ་བ་རྡོ་རྗེ་འཆང་ནས་ད་ལྟའི་རྩ་བའི་བླ་མའི་བར་དུ་བརྒྱུད་པ་གསེར་རིའི་
ཕྲེང་བ། དམ་ཚིག་གི་གཡའ་ཡིས་མ་གོས་པར། ཉམས་ལེན་རིམ་པའི་གནད་
ལ་སྦྱོར་བཞིན། རྒྱུན་བཞུགས་ཀྱི་སྒྲུབ་པ་བ་བཞི་བཅུ་ཡས་མས་སུ་དངོས་
བཞུགས་སུ་འདུག་གོ། །
ཁམས་དྲུག་ལྡན་པའི་རྡོ་རྗེའི་སྐུ་ལུས་འདིར། །
ཟུང་འཇུག་སྒྱུ་མའི་གོ་འཕང་མངོན་པར་བཞེས། །
170



གསང་ཆེན་བདེ་བའི་དབེན་ཁྲོད་ཉམས་དགའ་འདིར། །
དུས་ཀྱི་འཁོར་ལོའི་བསྟན་པའི་བ་དན་གཡོ། །
མགར་བྲག་དཀར་བདེ་ལྡན་ཕུན་ཚོགས་གླིང་།
དེ་ཡང་རབ་བྱུང་བཅུ་བཞི་བའི་ཤིང་མོ་ལུག་གི་ལོ་སྤྱི་ལོ་ ༡༩༣༥ལོར་
མགར་སྤྲུལ་བདུན་པ་གཙང་བ་ངག་དབང་ཆོས་འཕེལ་རྒྱ་མཚོ་དགུང་ལོ་ཞེ་
བརྒྱད་ཐོག་རྨ་ཉིན་མགར་སྐོར་སྡེ་བའི་སྤྱི་སྲུང་གི་དབུས་བཞུགས་སུ་ཕེབས་ནས་
དབང་ཆེན་རྟ་མཆོག་རོལ་བའི་དཀྱིལ་འཁོར་གྱི་ཞལ་ཕྱེས། དུས་མཚུངས་སུ་
མགར་སྐོར་གྱི་གྲྭ་བ་རྣམས་ལ་སྔོན་འགྲོའི་ཆོས་ཁྲིད་སོགས་ལེགས་པར་བསྩལ།
མགར་སྐོར་ཆོས་སྒར་གྱི་མིང་ལ་མགར་བདེ་ལྡན་ཕུན་ཚོགས་གླིང་ཞེས་མཚན་
གསོལ། དཔལ་དུས་ཀྱི་འཁོར་ལོ་ལྷ་དགུའི་ལུགས་ཀྱི་སྒྲུབ་པ་གསར་དུ་བཙུགས།
དེ་ནས་བཟུང་གདན་རབས་ཀྱི་གཙོ་བོ་མགར་བླ་མ་མཐོང་ལམ། མགར་བླ་མ་
སྨོན་རབ། མགར་བླ་མ་འཇམ་དབྱངས་ཉི་མ། ཅ་པུ་བླ་མ་རིན་ཆེན་བཟང་བོ།
ཨ་ཀྱཱ་བླ་མ་རིག་འཛིན་རྒྱ་མཚོ། གྲྭ་ཚང་སྤྲུལ་སྐུ་ལུང་རིགས་ཉི་མ། མགར་སྤྲུལ་
དགུ་བ་ཡེ་ཤེས་ཆོས་ཀྱི་ཉི་མ་བཅས་ཀྱིས་ལེགས་པར་བསྐྱངས་པ་ཡིན། དགོན་
སྡེ་འདི་ཡང་རབ་རྒྱལ་ས་ཁྱི་ཡན་ལ་ཆོས་སྒར་གྱི་རྣམ་པར་གནས་ངེས་མེད་དུ་སྤོ་
ཞིང་། ས་ཁྱིའི་ལོ་ནས་བཟུང་རྒྱལ་བསྟན་སྤྱི་ཡི་འཕེལ་འགྲིབ་དང་མཚུངས་
པར་རེ་ཞིག་བཤད་སྒྲུབ་ཀྱི་སྣང་བ་ཉམས། ལྕགས་གླིང་ལ་སླར་ཡང་ཉམས་
གསོ་དོད་ཙམ་བྱུང་ཡང་ཆུ་སྟག་ནས་དབྱིངས་སུ་ཡལ། ལྕགས་བྱ་ནས་རྒྱལ་
བསྟན་རིན་པོ་ཆེ་ཡར་ངོས་ཀྱི་ཟླ་བ་ལྟར་གོང་ནས་གོང་དུ་འཕེལ་བའི་སྐལ་
བཟང་གི་དབུ་བརྙེས། བོད་རབ་བྱུང་བཅུ་བདུན་པའི་ས་ཕོ་འབྲུག་གི་ལོ་ལ་
མཆོག་སྤྲུལ་སྨྲ་བའི་སེངྒེ་ངག་དབང་ཡེ་ཤེས་ཆོས་ཀྱི་ཉི་མའི་འཕྲིན་ལས་ཀྱི་སྣང་
171



བ་དཀར་བོ་སྟོབས་སུ་གྱུར་ནས་མི་ལོ་བརྒྱ་ཕྲག་ཕྱེད་དང་གཉིས་ཀྱི་རིང་ལ་
གནས་ངེས་མེད་དུ་འབྲོག་པའི་མཚེར་ས་དང་བསྟུན་ནས་སྤོ་སྐྱོད་བྱེད་དགོས་
པའི་བྱང་སྟོང་གི་སྦྲ་སྒར་དེ་གནས་མཆོག་དྷཱི༔ གནས་བྲག་དཀར་གྱི་ལྷ་ཞོལ་དུ་
བཤད་སྒྲུབ་ལས་གསུམ་གྱི་ལང་ཚོ་རྣམ་པར་བཀྲ་བའི་དགོན་གནས་སུ་བསྒྱུར།
སྔོན་གྱི་དུས་སུ་གྲྭ་ཁང་གཅིག་ལས་འཁོར་ཁང་ཙམ་མེད་པའི་ས་སྟོང་དེར། ད་
ལྟ་འདུ་ཁང་ཆེན་མོ་དང་། མགོན་ཁང་ཆེ་ཆུང་གཉིས་དང་། སྦྱོར་དྲུག་ལྷ་
ཁང་། གཙུག་ལག་ཁང་། བཤད་གྲྭ་དང་སྒྲུབ་གྲྭ་ཁང་། སྤྱི་གཉེར་ཁང་།
སྨན་ཁང་། རྣམ་ཐར་ཟློས་གར་དང་། འཁོར་ཁང་དང་མཆོད་རྟེན། རྒན་
སྐྱོང་ཁང་སོགས་དགོན་གནས་བརྟན་འཇགས་སུ་གྱུར་བ་ནས་བཟུང་། དཔལ་
དུས་ཀྱི་འཁོར་ལོའི་སྒྲུབ་མཆོད་གཙོ་བྱས་པའི་དུས་མཆོད་སོ་སོའི་སྔར་སྲོལ་སླར་
གསོ་དང་། བཤད་གྲྭ་རྣམས་ལ་མདོ་སྔགས་གཞུང་ལུགས་རྒྱ་མཚོའི་དཔེ་ཁྲིད།
སྒྲུབ་གྲྭ་བ་རྣམས་ལ་སྦྱོར་བ་ཡན་ལག་དྲུག་གི་ཉམས་ལེན། མཚམས་གྲྭ་བ་
རྣམས་ལ་རྒྱུད་སྡེ་སོ་སོའི་བསྙེན་མཚམས། གཞན་ཡང་ཉེ་འཁོར་གྱི་དད་ལྡན་
མི་སྐྱ་ཕོ་མོ་ལ་དགུན་ཆོས་ཞག་བརྒྱ་ཆེན་མོ་སོགས་བཙུགས་ཤིང་། ཐུབ་པའི་
བསྟན་པ་རིན་པོ་ཆེ་དབྱར་དུས་ཀྱི་ཆུ་མཚོ་ལྟར་མངོན་པར་འཕེལ་བཞིན་ཡོད།
དགོན་གནས་བརྟན་ཆགས་སུ་གྱུར་བ་ནས་བཟུང་དགོན་པའི་མཚན་ལ་མགར་
བྲག་དཀར་བདེ་ལྡན་ཕུན་ཚོགས་གླིང་དང་། ཡང་བསྟན་བདག་བླ་མའི་མཚན་
ནས་དྲངས་པས་མགར་སྤྲུལ་དགོན་དུའང་འབོད། །
དགོན་གནས་བརྟན་ཆགས་སུ་གྱུར་བའི་རྗེས་ཀྱི་བཤད་སྒྲུབ་ལས་གསུམ་
གྱི་རྣམ་པ་བརྗོད་པ་ལ། ད་ལྟ་ཚོགས་ཆེན་གྲྭ་ཚང་སྤྱི་གཞུང་ལས་གཞན། སྨན་
པ་གྲྭ་ཚང་། བཤད་གྲྭ་དང་། སྒྲུབ་གྲྭ། དུས་འཁོར་གྲྭ་ཚང་། མགོན་ཁང་གི་
གསོལ་ཁ་བ། རྣམ་ཐར་རིག་གནས་གྲྭ་ཚང་བཅས་ཡོད། ཚོགས་ཆེན་སྤྱི་ནས་
172



འདུལ་བ་གཞི་གསུམ་གྱི་ཕྱག་ལེན་མ་འཁྲུལ་པའི་ཕྱག་བཞེས་གསར་དུ་བཙུགས།
དེ་བཞིན་དུ་ལོ་རེ་བཞིན་ས་ག་ཟླ་བའི་དུས་འཁོར་སྒྲུབ་མཆོད་ཆེན་མོ་དང་།
ཧོར་ཟླ་དགུ་བའི་གུར་མགོན་སྒྲུབ་ཆེན་མགོན་འཆམ་དང་བཅས་པ། བཅུ་བའི་
དགུན་ཆོས་ཞག་བརྒྱ་ཆེན་མོ། བཅུ་གཅིག་པའི་ཕུར་བའི་སྒྲུབ་ཆེན། བཅུ་
གཉིས་པའི་དགུ་གཏོར་ཆེན་མོ་བཅས་དང་། ཡང་མི་འཁྲུགས་པའི་རུས་སྒྲུབ་
དང་། སྨན་ཆོག་ཀུན་རིགས་རྣམ་སྣང་སོགས་ཀྱི་སྒྲུབ་མཆོད། རྟ་མགྲིན་སྒྲུབ་
ཆེན་དང་འབྲེལ་བའི་བསྐང་བཟློག སྤྱི་སྲུང་དུས་མཆོད་སོགས་ཀྱི་སྐབས་སུ་
ཕྱོགས་སོ་སོ་ནས་འདུས་པའི་གྲྭ་བ་སུམ་བརྒྱ་ལྷག་ཡོད་དོ། ། བཤད་གྲྭ་སུམ་
རྟགས་དག་གསུམ། བོད་ཀྱི་ཆོས་འབྱུང་ལོ་རྒྱུས་སོགས་ཐུན་མོང་གི་རིག་གནས་
དང༌། སྡོམ་གསུམ། སྤྱོད་འཇུག གྲུབ་མཐའ། ཕར་ ཕྱིན། དབུ་མ།
འདུལ་བ་སོགས་ཐུན་མོང་མ་ཡིན་པའི་ཆོས་ཁྲིད་ཟབ་རྒྱས་རྒྱུན་ཆགས་སུ་ཡོད།
སྒྲུབ་གྲྭ་ཆོས་ཚན་གསུམ་དུ་དབྱེ་བའི་ལོ་གསུམ་ཕྱོགས་གསུམ་གྱི་སྦྱོར་དྲུག་པ་
རྣམས་ཀྱིས་ཐུན་མོང་སྔོན་འགྲོ་ནས་སྦྱོར་བ་ཡན་ལག་དྲུག་གི་བར་གྱི་དམར་ཁྲིད་
མཐོང་དོན་དང་། སྒོམ་རིམ་གྱི་སྟེང་ནས་ཉམས་བཞེས་རྟགས་ཐོན་དུ་བྱེད།
དུས་འཁོར་གྲྭ་ཚང་དུ་དཔལ་དུས་ཀྱི་འཁོར་ལོ་གཙོ་བྱས་པའི་རྒྱུད་སྡེ་རྣམ་བཞིའི་
དཀྱིལ་འཁོར་བཅུ་གསུམ་གྱི་སྒྲུབ་མཆོད་རྒྱུན་ཆགས་སུ་ཡོད། སྨན་བཅོས་སྒོ་
སྟེན་ཁང་ཞིག་ཀྱང་ཡོད། རྣམ་སྲས་གཟའ་ཁྲ་སོགས་ཀྱིས་མཚོན་པའི་ཆོས་སྐྱོང་
ཡོངས་རྫོགས་ཀྱི་གཏོར་བསྔོས་གསོལ་མཆོད་ཆག་མེད་དུ་གསུངས། རྣམ་ཐར་
རིག་གནས་གྲྭ་ཚང་དུ་གླིང་རྗེ་གེ་སར་ནོར་བུ་དགྲ་འདུལ་ཕུ་ནུ་སུམ་ཅུ་གཙོ་བྱས་
པའི་གླིང་སྒྲུང་གི་རྣམ་ཐར་འཁྲབ་སྟོན་གྱི་རིམ་པ་དང་། བོད་ཀྱི་ལོ་རྒྱུས་གཞན་
དང་འབྲེལ་བའི་འཁྲབ་སྟོན་གྱི་རྣམ་གྲངས་དུ་མ་ཡོད། གཞན་ཡང་དགོན་
གཞུང་ནས་ཆེད་དུ་བཙུགས་པའི་དམན་སྐྱོང་ཁག་ཅིག་ཡོད་པ་ལས། དེར་རྒན་
173



རྒོན་བདག་མེད་རྣམས་ལ་ཟས་གོས་ཡོ་བྱད། ན་བའི་གསོས་སྨན་སོགས་ཟང་
ཟིང་གི་སྦྱིན་པ་དུས་ལྟར་དུ་གཏོང་བ་དང་། བདེ་ཆེན་ཞིང་ཁྲིད་དང་། མ་ཎི་
མ་རུ་ཙེ་སོགས་སྙིང་རྗེ་ཆོས་སྦྱིན་གྱི་རིམ་པའང་ཆད་མེད་ཡོད། མགར་སྤྲུལ་ཡེ་
ཤེས་ཆོས་ཀྱི་ཉི་མའི་དགོན་གནས་བརྟན་ཆགས་སུ་གྱུར་བ་ནས་བཟུང་མཁན་པོ་
རིམ་བྱོན་ལའང་མཁན་ཆེན་བསྟན་པ་དར་རྒྱས། སྡེ་དགེའི་མཁན་པོ་འཇམ་
དབྱངས་ཕུན་ཚོགས། མཁན་འཇིགས་མེད་སེངྒེ། འཛམ་ཐང་མཁན་པོ་བདེ་
སྟོང་རྡོ་རྗེ། ཚ་ཁོས་མཁན་པོ་རིན་ཆེན། གཙང་འབའ་སྤྲུལ་ཐུབ་བསྟན་ཤེས་
རབ། མཁན་རྒྱལ་མཚན། མཁན་སྤྲུལ་ཡེ་ཤེས་ཆོས་ཀྱི་བློ་གྲོས་བཅས་སོ། །
མགར་བླ་འཇམ་དབྱངས་ཉི་མའི་འཕྲིན་ལས་ཀྱིས། །
གནས་མཆོག་དྷི་གནས་བྲག་དཀར་རི་ཞོལ་དུ། །
བཤད་སྒྲུབ་ལང་ཚོའི་གཟི་འོད་རྣམ་པར་བཀྲ། །
རྒྱུད་སྡེ་ཟབ་མོའི་སྒྲུབ་པ་འདི་ན་བཞུགས། །
མདོ་ལིའི་རྡོ་ཁ་དགོན་ཐུབ་བསྟན་ངེས་དོན་ཆོས་འཁོར་གླིང་།
དེ་ཡང་ངེས་དོན་གྱི་ཆོས་སྡེ་འདི་ནི་རབ་བྱུང་བཅུ་བཞི་བའི་ས་བྱི་ལོ་ཡས་
མས་སུ་མདོ་མཁྱེན་བརྩེ་ཡེ་ཤེས་རྡོ་རྗེས། ད་ལྟ་རྡོ་མཁར་མཐོང་གྲོལ་ཆེན་མོའི་
མདུན་ཕྱོགས་ཀྱི་ས་མིང་ལ་མཐའ་དཀར་ཟེར་བའི་ལུང་མདོ་ནས་གཞུ་སྟེང་དུ་
མདའ་སྤྲད་ཏེ་འཕངས་པས་ད་ལྟའི་རྡོ་མཁར་གྱི་ས་མིག་དུ་ཟུག ཁོང་དེར་
བྱོན་ནས་མདའ་ཟུག་ས་འདིར་མ་འོངས་པ་ན་གསུང་རབ་རྡོ་རྐོས་ཀྱི་རྟེན་སོགས་
རེ་འགྲུབ་ན་བསྟན་འགྲོ་ལ་ཤིན་དུ་ལེགས་ཞེས་མ་འོངས་ལུང་བསྟན་གནང་ཞིང་
ས་གཞིར་བྱིན་རླབས་མཛད་པར་གྲགས། དེ་རྗེས་ཁྲ་དགེ་སློང་ཚུལ་ཁྲིམས་དར་
རྒྱས་གནས་འདིར་བྱོན་བཞུགས་མཛད་ཅིང་། དཔལ་འཁོར་ལོ་སྡོམ་པའི་
174



གནས་སུ་ལུང་གིས་བསྔགས་པ་རེད། རྔ་བའི་རྒ་གྲུབ་ཆེན་དང་གཏེར་བཏོན་
ཀློང་ཡངས་རྣམ་གཉིས་ཀྱིས་ཀྱང་དེ་མཚུངས་སུ་ངོས་འཛིན་མཛད། སྐྱབས་བླ་
མ་ངག་དབང་རིན་ཆེན་བཟང་བོ་དང་། མ་ཎི་བླ་མ་པདྨ་སིདྡྷི། གཙང་གྲུབ་
ཆེན་བྱམས་པ་ཆོས་འཛིན། དཔལ་ཡུལ་མཆོག་སྤྲུལ་འཇམ་དཔལ་དགྱེས་པའི་
རྡོ་རྗེ། མཚམས་པ་སྨོན་ལམ་བཟང་བོ། ཤར་འོད་བླ་མ་ཚུལ་རྣམ་སོགས་
གསར་རྙིང་རིས་མེད་ཀྱི་སྐྱེས་ཆེན་མང་པོའི་ཞབས་ཀྱིས་བཅགས་ཤིང་བྱིན་
རླབསམཛད་པ་དང་། རྡོ་མཁར་དང་དུར་ཁྲོད་སོགས་ལ་བདག་གཉེར་དང་
འཛིན་སྐྱོང་བྱས་པའི་ཚུལ་སོགས་ཤིན་ཏུ་མང་ཡང་འདིར་འབྲིར་མི་ལང་།
གཉིས་པ་ཐོག་མར་ཕྱག་འདེབས་མཛད་པ་པོ་བླ་མའི་རྣམ་ཐར་མདོ་ཙམ་
བརྗོད་ན། གཙང་བའི་རྡོ་རྗེ་སློབ་དཔོན་ཀུན་དགའ་ངག་གི་དབང་བོ་ཉིད་
ཡིན་ལ། མདོ་སྔགས་ཀྱི་གཞུང་ལུགས་དུ་མ་ལ་ལོ་གྲངས་བརྒྱད་དགུ་ཙམ་གྱི་
རིང་གུས་སྦྱོར་དང་རྟག་སྦྱོར་གྱི་སྒོ་ནས་ཐོས་བསམ་དཔྱིས་བྱིན་པར་མཛད།
རྣམ་དཔྱོད་དང་བརྩོན་པ་འགྲན་ཟླ་བྲལ་བས་མཁས་གནས་ཐོབ། རྟོགས་པའི་
མཆོག་གྱུར་ཀུན་དགའ་མཁས་གྲུབ་དབང་ཕྱུག་གིས་དམ་པ་འདི་སྐལ་བཟང་
དོན་ལྡན་གྱི་སློབ་མར་མཁྱེན་ཏེ། ཐུགས་དགྱེས་སྤྲོའི་ངང་ཆོས་དང་མཐུན་པའི་
བཀའ་མོལ་མང་དུ་མཛད་རྗེས། ཀུན་རྫོབ་གློ་བུར་གྱི་སྤྲོས་པ་གཤིས་ནས་
དྭངས་པའི་དོན་དམ་རང་བྱུང་གི་ཡེ་ཤེས་ཐད་ཀར་ངོ་སྤྲོད་མཛད། སློབ་བུ་
དེའི་ཐུགས་སྣང་ངོར་སྣང་མཆེད་ཐོབ་པའི་ཐིམ་རིམ་ཡུད་ཙམ་ཤར་རྗེས་རང་
བྱུང་གཉུག་མའི་ཡེ་ཤེས་མཚོན་ཐབས་དཀའ་བ་བཅོས་གཞིག་མཐའ་དག་རང་
དྭངས་སུ་སོང་བའི་གནས་ལུགས་རྗེན་པར་འཆར་བ་ཞིག་མངོན་དུ་གྱུར་ཏོ།
དེའི་ངང་དུ་མཚན་ཆ་ཚང་གར་སོང་མ་གོ་བར་ནང་སྔ་མོར་དཔལ་ལྡན་བླ་མ་
གང་གིས་ཐུགས་དམ་སླར་བཞེངས་ཀྱི་སྐུལ་སློང་གིས་སྐད་ཅིག་དེ་ལ་སློབ་བུ་དམ་
175



པམཉམ་བཞག་ལས་བསླངས་པ་ན། བླ་མ་མཆོག་གི་ཞལ་ནས། འོ་ད་ཕན་
ཁྱོད་ཀྱི་རྒྱུད་ལ་རང་བྱུང་གཉུག་མའི་ཡེ་ཤེས་ཆེས་གསལ་གྱི་མགོ་ཚུགས་པ་ཡིན་
པས་ཉམས་ལེན་དེ་ལུགས་རིམ་པར་མཛོད་ཅིག་གསུངས། དེ་ནས་བཟུང་
དཔལ་ལྡན་བླ་མ་གང་ཉིད་དམ་པ་འདིའི་རིགས་ཀྱི་བདག་པོ་མཆོག་དུ་བཀུར།
ཀུན་དགའ་མཁས་གྲུབ་དབང་ཕྱུག་གི་གཟུགས་སྐུའི་བཀོད་པ་ཆོས་དབྱིངས་སུ་
ཐིམ་པས། དམ་པ་འདི་ཉིད་ཀྱིས་གཙང་བའི་གཟིམ་ཁང་དུ་ལོ་ཕྱེད་གཉིས་
ལྷག་ལ་རྡོ་རྗེ་སློབ་དཔོན་གྱི་ཐུགས་འགན་བཞེས་ཏེ། ཐུན་པ་ཡོངས་ལ་དབང་
ལུང་ཟབ་ཁྲིད་སོགས་ཅི་དགོས་ཀྱི་བཀའ་དྲིན་བསྩལ། དེ་རྗེས་གཞུང་ལུགས་
དོན་དུ་གཉེར་བའི་སློབ་མ་མང་བོ་ལ་དབུ་ཕར་ཚད་གསུམ་དང་། སྔགས་ཀྱི་
རིམ་པ་སོགས་མདོ་སྔགས་ཀྱི་ཆོས་སྐོར་མང་པོའི་བཤད་ཁྲིད་ཀྱི་རྒྱུན་བཙུགས་ཏེ་
ལོ་གྲངས་ལྔ་དྲུག་ཙམ་ལ་གནས་དེར་རྒྱུན་བཞུགས་མཛད། དགུང་གྲངས་ལྔ་
བཅུ་ཙམ་ནས་འཛི་སྟོད་བག་ཡག་མཚོ་ཁ་སོགས་སུ་ནག་སྒར་གྱི་ཚུལ་དུ་བཞུགས་
ཏེ་དབོན་པོ་ཕུན་ཚོགས་དང་། མགར་བ་བླ་མ་སྨོན་རབ། རྔ་བའི་དགེ་སློང་
ཀུན་རྒྱམ། མ་བླ་མ་ཀུན་མཆོག རི་འཕོངས་བླ་མ་བྱང་ཆུབ་འོད་སོགས་ཆོས་
ཚན་པ་སྔ་ཕྱི་མང་བོ་ཞིག་ལ་དབུ་ཚད་དང་སྦྱོར་དྲུག་སོགས་དཔེ་ཁྲིད་གནང་
བཞིན་ལོ་གཉིས་གསུམ་ཙམ་ལ་བཞུགས། དགུང་གྲངས་ང་བཞི་ཙམ་ནས་དར་
ལྔའི་རི་ཁྲོད་དུ་གཟིམས་སྤྱིལ་སྤོང་བ་བསམ་གཏན་གྱི་ཁང་བུ་བགྱིས་ནས་དེར་
རྒྱུན་བཞུགས་མཛད། གནས་དེར་བཞུགས་ནས་རིང་བོ་མ་ལོན་པའི་སྐབས་
ཤིག་ཏུ། སྔར་རྟོགས་པའི་དབང་ཕྱུག་གིས་ངོ་སྤྲད་པའི་རང་བྱུང་གཉུག་མའི་
ཡེ་ཤེས་ཀྱི་འཆར་སྒོ་སྔར་ལས་ཀྱང་བཟང་རབ་བྱུང་སྟེ། རྒྱལ་བ་གཉིས་པ་ཀུན་
མཁྱེན་ཇོ་ནང་བ་ཆེན་པོའི་དགོངས་མཐིལ་ངེས་གསང་གཞན་སྟོང་དབུ་མའི་ལྟ་
བ་ལོག་རྟོག་གི་དྲི་མས་མ་བསླད་པར་དངོས་གནས་རྗེན་ཆར་བ་མཉམ་བཞག་
176



ཡངས་པ་ཆེན་པོའི་སྤྱོད་ཡུལ་དུ་གྱུར། ཁོང་གི་མདུན་དུ་འཁོད་པའི་སློབ་བུ་
དག་གི་མཐུན་སྣང་ངོར་རྩིག་པ་སོགས་ལ་ཐོགས་མེད་ཟང་ཐལ་དུ་བྱོན་པའི་
མཛད་སྒོ་གནང་། གཞན་ཡང་བླ་མ་རིན་ཆེན་བཟང་སོགས་སློབ་བུ་འགའ་རེ་
ལ་དངོས་ཉམས་རྨི་ལམ་གང་རུང་དུ་ཞལ་གཟིགས་གདམས་ངག་གནང་ཚུལ་
དང་། འགའ་རེ་ལ་བཀའ་བཀྱོན་དང་ཕྱག་འབེབས་གནང་བས་ཡ་མཚན་གྱི་
ལྟས་བྱུང་བ་སོགས་བརྗོད་བྱ་མང་ཡང་ཡི་གེ་མང་དོགས་སོ། ། ཤེས་འདོད་ཡོད་
ན་ཆོས་འབྱུང་ཟླ་བའི་སྒྲོན་མེའི་ལྷན་ཐབས་སུ་གཟིགས་མཛོད། ཁོང་གི་གསུང་
ཆོས་ཀྱི་སྐོར་ལ། རྣམ་སྲས་ནོར་སྒྲུབ་རྒྱས་པའི་ཆོ་ག་དང་། འོད་དཔག་མེད་ཀྱི་
ཆོ་ག བདེ་ཆེན་ཞིང་སྒྲུབ་ཀྱི་ཚུལ་སོགས་འདོན་ཆའི་སྐོར་དང་། བསླབ་བྱའི་
གཏམ་ནོར་བུའི་ཕྲེང་བ་སོགས་ཞལ་གདམས་ཀྱི་སྐོར་སྣ་ཚོགས་བཞུགས། བྱ་བ་
ལས་ཀྱི་འཁོར་ལོ་སྐུ་གསུང་ཐུགས་ཀྱི་རྟེན་མང་པོ་བཞེངས་ཀྱང་རེ་ཞིག་མི་སྤྲོས།
སྐུ་ཚེ་སྨད་ལ་རི་ཁྲོད་འདིར་བཞུགས་པ་ཡན་ལ་ཐུགས་སློབ་ཆོས་ཐུན་པ་གང་
དག་ལ་དབང་ལུང་ཟབ་ཁྲིད་རྒྱུན་མཁོའི་ཁར་དུས་འཁོར་དབང་ཆེན་ལན་
འགའ་རེ་གསུངས། དེ་རྗེས་བོད་རབ་བྱུང་བཅུ་དྲུག་པའི་ ཤིང་ ཕག་ལོའི་
༡༩ ༣༥སྟོན་མཇུག་ཏུ། རྗེ་གང་ཉིད་ཨ་སྐྱོང་སྨ་ཉིན་ས་ཆར་ཕེབས་ཏེ། མི་
དབང་མགོན་ལྷ་དང་། ཨ་སྐྱོང་བསྟན་འཛིན་རྒྱ་མཚོ་སོགས་ཨ་སྐྱོང་གོང་མའི་
རྗེ་བློན་སྤྱི་དང་། ཁྱད་པར་ངང་བ་བླ་མ་ངག་བསྟན་སོགས་སྐྱ་སེར་ཡོངས་ཀྱི་རེ་
འདོད་དུ་བསྟན་པའི་གཞི་མ་ཡུལ་སྡེའི་མཆོད་གནས་ཆོས་སྒར་འཛུགས་པའི་རེ་
བསྐུལ་བཞིན་ འཕྲང་ ལུང་ དུ་ ཐུབ་བསྟན་ངེས་དོན་ཆོས་ འཁོར་ གླིང་ ཕྱག་
འདེབས་མཛད་པ་ཡིན་ལ། དེ་ནས་གདན་རབས་གཉིས་པ་རྫ་ནང་བླ་མ་འམ་
ནེས་ཤེས་བླ་མ་ངག་དབང་མཁྱེན་ལྡན་རྒྱ་མཚོ་བྱོན། གདན་རབས་གསུམ་པ།
མཆོག་སྤྲུལ་མདོ་ལི་རིན་པོ་ཆེ་ཕེབས་ནས་སྤྱི་ལོ་ ༡༩༣༦ལོར་ཆོས་སྡེ་འདིའི་
177



གསེར་ཁྲིར་བཞུགས་ནས་རྡོ་རྗེ་སློབ་དཔོན་གྱི་ཐུགས་འགན་བཞེས། སློབ་མའི་
གཙོ་བོ་བླ་མ་འཇིགས་འོད། སྐུ་ཚ་སྨོན་སེམས། བླ་མ་གསལ་ལྡན། ཀཿ ཐོག་
དགེ་དཔལ་སོགས་ཆོས་འཁོར་རྒྱ་ཆེར་བསྐོར་ནས་གྲུ་ཁའི་འཚམས་ལུང་རྒྱུན་
བཞུགས་མཛད་པ་ནས་བཟུང་ཆོས་སྡེ་འདི་ལ་མདོ་ལིའི་རྡོ་ཁའི་མཚན་ཆགས་པ་
ཡིན་ནོ། ། གདན་རབས་བཞི་བ་བླ་མ་སྨོན་སེམས་བྱོན་པ་ཡིན། གདན་
རབས་ལྔ་བ་མཚམས་པ་སྨོན་ལམ་བཟང་པོ་དང་། མཆོག་སྤྲུལ་མདོ་ལི་རིན་པོ་
ཆེ་གཉིས་ཀྱི་དངོས་སློབ་ད་ལྟ་སྐུ་འཚོ་བཞིན་པ། ཟབ་གསང་དཀྱིལ་འཁོར་རྒྱ་
མཚོའི་མངའ་བདག་༧ངག་དབང་གསལ་ལྡན་རྒྱ་མཚོ་བསྟན་པ་དང་འགྲོ་བའི་
དོན་བཀའ་དྲིན་ཆེ་བཞིན་པའོ། ། རྒྱལ་བའི་བསྟན་པའི་སྙིང་པོ་ནི་ལུང་རྟོགས་
ཀྱི་བསྟན་པ་ཡིན་ལ། ཆོས་སྡེ་འདི་ཉིད་ཀྱི་བཤད་གྲྭ་ལྔ་རིག་གླིང་དུ་བཀའ་པོད་
ལྔའི་འཆད་ཉན་དང་། སྒྲུབ་གྲྭ་བསམ་གཏན་གླིང་དུ་ཟབ་ལམ་སྦྱོར་བ་ཡན་
ལག་དྲུག་དང་། ནི་གུ་ཆོས་དྲུག བཀའ་བབ་དྲུག་ལྡན། དུས་འཁོར་བསྐྱེད་
རིམ་སོགས་བཞུགས་པའི་སྲོལ་བཟང་ཤིན་ཏུ་མང་། ད་ལྟའི་གཙོ་སྐྱོང་བ་བླ་མ་
གསལ་ལྡན་དང་། སྐུ་དབོན་རིག་པའི་རྡོ་རྗེ་སོགས་བླ་གྲྭ་བརྒྱ་ལྷག་ཡོད་དོ། །
ཚོགས་མཆོད་ཇོ་ནང་སྤྱི་མཚུངས་བཞིན་མང་པོ་ཡོད་ལ། དགོན་འདིའི་ལོ་རྒྱུས་
རྒྱས་པར་མཁྱེན་འདོད་ན་མཁན་རིག་པའི་རྡོ་རྗེས་མཛད་པའི་གདན་རབས་དྲི་
མེད་ཤེལ་དཀར་དང་། མཁན་ཆོས་བཟང་གིས་མཛད་པའི་བླ་མ་གསལ་ལྡན་
གྱི་རྣམ་ཐར་དུ་གསལ། །
མེད་ལ་ཡོད་ཅེས་ཕྱོགས་ཞེན་སྒྲོ་འདོགས་དང་། །
ཡོད་ལ་མེད་ཅེས་ལོག་པའི་སྐུར་འདེབས་ཀྱི། །
ཕྱོགས་སུ་མ་ལྷུང་གཟུ་བོར་གནས་པའི་གཏམ། །
ངེས་དོན་ཆོས་འཁོར་གླིང་གི་རང་བཞིན་ཡིན། །
178



ལུང་སྐྱ་དགོན་མི་འགྱུར་བདེ་ཆེན་གླིང༌།
ད་ལྟ་དགའ་བདེ་རྫོང་གོང་མ་སྨད་པ་ཞང་གི་ཁོངས་ན་ཡོད། དགོན་
འདི་ལོ་རྒྱུས་ཐོག་ཨ་སྐྱོང་གོང་མ་ཚང་གི་ཇོ་ནང་གི་ཆོས་སྒར་ཡིན་ལ། གནས་
ངེས་མེད་སྤོ། ཨ་སྐྱོང་བསྟན་འཛིན་དར་རྒྱས་ནས་བཟུང་ཨ་སྐྱོང་གོང་མའི་
དཔོན་རབས་རིམ་བྱུང་གི་སྐུ་དུས་སུ་དཔལ་རྒྱལ་བ་ཇོ་ནང་བའི་ཆོས་བརྒྱུད་
འཛིན་པའི་ གྲྭ་ཚང་དང་ཆོས་ སྒར་ སོགས་ རྒྱུན་མ་ཆད་པར་ཡོད་ན་འང་།
དགོན་འདི་དངོས་སུ་འདེབས་པ་པོ་ནི་སྐྱབས་བླ་མ་ངག་དབང་རིན་ཆེན་བཟང་
པོ་ཡིན་ལ། རབ་ཚེས་མེ་འབྲུག་སྤྱི་ལོ་ ༡༩ ༡༦ལ་བཏབ། གཙང་བ་ངག་
དབང་ཆོས་འབྱོར་རྒྱ་མཚོའི་ཞལ་བཀོད་ལྟར་དུས་འཁོར་ལྷ་དགུ་བཙུགས།
སྐྱབས་བླ་མ་འདི་བས་རྙིང་མ་དང་ཇོ་ནང་གཉིས་ཀའི་ཆོས་རྒྱུད་བཟུང་ནས་
རྫོགས་ཆེན་དགོངས་པ་ཟང་ཐལ་དང་། དུས་འཁོར་སྦྱོར་དྲུག་སོགས་འཆད་
སྤེལ་གནང་། སེར་ཤུལ་གསུང་རབ་རྡོ་མཁར་སྐྱར་གསོ་དང་མཆོད་རྟེན་གསར་
བཞེངས། དགེ་འདུན་ལྔ་བརྒྱ་ཤོང་བའི་དར་དཀར་གྱི་འདུ་ཁང་ལེགས་སྐྲུན་
བྱས། ཁྲ་དགེ་སློང་དང་། མ་ཁྱེ་སྤྲུལ་སྐུ་སོགས་སློབ་ཚོགས་མང་དུ་འདུས།
ཕྱིས་སུ་ངག་དབང་སྨོན་ལམ་བཟང་པོ་དང་། ལམ་ཁོའི་མཁན་པོ་ངག་དབང་
གསང་ སྔགས་ བསྟན་འཛིན་ སོགས་ ཀྱིས་བསྐྱངས། ལམ་ ཁོའི་མཁན་པོས་
བཤད་གྲྭ་བཙུགས། ད་ལྟ་རྒྱ་བླ་མ་ངག་དབང་པདྨ་རྣམ་རྒྱལ་གྱི་སློབ་མ་སྟོང་
ལྷག་ཡོད། དབྱར་གནས་སེར་ཤུལ་འཇམ་དཔལ་དགེ་ལེགས་གྲགས་པས་
བཙུགས་ཤིང་ཕྱག་བཞེས་རྫ་སེར་ཤུལ་དང་མཐུན་པར་མཛད། རྗེས་སུ་ལམ་
ཁོའི་མཁན་ པོ་ སོགས་ གྲུབ་མཐའ་རིས་མེད་ཀྱི་འདུལ་འཛིན་ པ་མང་ པོས་
བསྐྱངས། དགོན་འདིར་སྔར་ནས་ད་ལྟའི་བར་དུ་དུས་བཞི་ཆད་མེད་དུ་སྦྱོར་
179



བ་ཡན་ལག་དྲུག་གི་ཉམས་ལེན་གཙོ་བྱས་པའི་བཤད་སྒྲུབ་གཉིས་ཀྱི་འཕྲིན་ལས་
དར་ཞིང་། དུས་འཁོར་ཐུགས་དཀྱིལ་དང་། དབྱར་གནས་གཉིས་ནི་ལོ་རེ་
བཞིན་རྒྱུན་ཆགས་སུ་ཡོད། སྤྱི་ལོ་༡༩༨ ༣ལོར་དགོན་པར་ཆོས་སྒོ་ཕྱེས་ནས་གྲྭ་
བ་སུམ་ཅུའི་ཆོག་མཆན་ཐོབ། ད་ལྟ་ཀ་ཐོག་བན་ལོང་དགོན་གནས་ཆགས་
ནས། འདུ་ཁང་དང་། གཙུག་ལག་ཁང་། སྒྲུབ་ཁང་། བཤད་གྲྭ་ཁང་། གྲྭ་
ཁང་སོགས་མང་དུ་བསྐྲུན་ཡོད་ལ། དངོས་བཞུགས་ཀྱི་གྲྭ་བ་ཉིས་བརྒྱ་ཡོད།
ད་ལྟའི་གཙོ་སྐྱོང་བ་ཡོངས་ཀྱི་དགེ་བའི་བཤེས་གཉེན་ཆེན་པོ། ཇོ་ནང་བསྟན་
པའི་མཛེས་རྒྱན་ངག་དབང་པདྨ་རྣམ་རྒྱལ་སྤྱི་ལོ་༡༩༣༠རབ་རྒྱལ་ལྕགས་ལོར་
མདོ་སྨད་མགོ་ལོག་ཏུ་སྐུ་འཁྲུངས། སྐུ་ན་ཕྲ་མོ་ནས་དགེ་རྩེ་པདྨ་བསྟན་འཛིན་
གྱི་ཡང་སྲིད་དུ་གྲགས། མཚམས་པ་སྨོན་ལམ་བཟང་པོ་བསམ་སྦྱོར་དག་པའི་
སྒོ་ནས་བླ་མར་བསྟེན་ནས་དུས་འཁོར་བསྐྱེད་རྫོགས་སྤྱི་དང་། སྦྱོར་བ་ཡན་
ལག་དྲུག་པའི་ཉམས་ལེན་མཛད། འོད་གསལ་རྟགས་བཅུ་སོགས་བདེ་སྟོང་གི་
རྟོགས་པ་ཁྱད་པར་ཅན་ཐུགས་ལ་འཁྲུངས་ཤིང་གངས་ལྗོངས་རྟོགས་པའི་
དབང་ཕྱུག་ཏུ་གྱུར། ད་ལྟ་ལུང་སྐྱ་དགོན་དུ་སྐལ་ལྡན་གྱི་སློབ་ཚོགས་ལ་རིས་སུ་
མེད་པར་ཐེག་མཆོག་ངེས་དོན་ཟབ་མོའི་ཆོས་སྒྲ་རྒྱུན་མི་ཆད་པར་སྒྲོག་བཞིན་
པའོ། ། ཨ་སྐྱོང་སྤྲུལ་སྐུ་ཆོས་རྣམ་རྒྱ་མཚོ། མཁན་པོ་ངག་ཕུན། མཆོག་སྤྲུལ་
ཚངས་པ། ཨ་ཁུ་རབ་རྒྱས། སྤྲུལ་འགྲོ་ཕན་རྒྱ་མཚོ། མཁན་པོ་ངག་བརྩོན།
བྱ་བྲལ་བ་ཆོས་དབྱིངས། མཆོག་སྤྲུལ་བཀྲ་ཤིས་རྒྱ་མཚོ། མཁན་ཚུལ་ཁྲིམས་
དར་རྒྱས་སོགས་ཡིན་ལ། དགོན་པ་འདིར་བཤད་གྲྭ་ལྔ་རིག་ནང་བསྟན་སློབ་
གླིང་སྐལ་བཟང་དགའ་བའི་ཚལ་དང་། སྦྱོར་དྲུག་པའི་སྒྲུབ་གྲྭ་ནི་གུ་ཆོས་དྲུག
བཀའ་བབ་དྲུག་ལྡན། རྡོར་སེམས་སྒྲུབ་གྲྭ་སོགས་ཀྱིས་མཚོན་བཤད་སྒྲུབ་ཀྱི་
བསྟན་པ་རྒྱ་ཆེར་དར་ཡོད་ལ། ལོ་རྒྱུས་ཞིབ་པར་དགེ་རྒན་ཆེན་མོ་བདེ་ལེགས་
180



རབ་རྒྱས་ཀྱིས་མཛད་པའི་མི་འགྱུར་བདེ་ཆེན་གླིང་གི་གདན་རབས་མདོ་ཙམ་
བརྗོད་པ་དྲང་སྲོང་གྲུབ་པའི་བདེན་ཚིག་སོགས་སུ་གསལ་བ་ལྟར་རོ། །
མཉམ་མེད་རྒྱལ་བ་གཉིས་པ་ཇོ་ནང་བའི། །
བསྟན་པའི་གནས་གཞི་རང་ལུགས་གཙང་མར་འཛིན། །
ཕྱོགས་ལྷུང་སྒྲོ་སྐུར་དབེན་པའི་དྲང་སྲོང་གི །
བདེན་པའི་ཚིག་གིས་སྡེ་འདིའི་མ་བཅོས་གཏམ། །
ལྷ་རི་བཀྲ་ཤིས་མཐོང་གྲོལ་རྡོ་ཁ་གནས་གསུམ་
མཁའ་འགྲོའི་དབེན་ཁྲོད། །
ཆོས་གཞི་འདི་ནི་སྤྱི་ལོ་༢༠༠༠ལོར་ཕྱག་འདེབས་མཛད་མཁན་ནི། བྱ་
བཏང་ཀུན་སྤངས་པ་ཆེན་པོ་ཁྲ་དགེ་སློང་གི་ཡང་སྤྲུལ་ཨ་ཁུ་ཆོས་དབྱིངས་ཚང་
ཡིན་ལ། དམ་པ་འདིས་སྐྱེས་ཆེན་བརྒྱ་ཕྲག་ལྷག་སྤྱི་བོའི་གཙུག་ཏུ་བཀུར་ནས་
སྒྲུབསྡེ་ཤིང་རྟ་བརྒྱད་གྱི་གདམས་པ་མ་ལུས་པ་ཡོངས་སུ་ནོད། ཁྱད་པར་དུ་
ཟབ་གསང་མཛོད་དགུའི་བདག་ཉིད་དཔལ་ལྡན་རྒྱལ་བ་ཇོ་ནང་བའི་ཐུན་མོང་
དང༌། ཐུན་མིན་ཀྱི་ཆོས་སྐོར་དང་ཉམས་ལེན་རིམ་པའི་གནད་ལ་དབང་
འབྱོར་བ། རྒྱ་བླ་པདྨ་རྣམ་རྒྱལ། ཁྲ་བླ་རིག་རྡོར། བླ་མ་བློའི་འཕྲིན། བླ་མ་
ཐུགས་རྗེ་དཔལ། མཁར་སྤྲུལ་སྐུ་སོགས་ལས་དབང་ལུང་མན་ངག་གི་གདམས་
པ་མང་པོ་ཞུས་པ་བཞིན་ཉམས་ལེན་ཐད་ཀར་བྱས་པས་རྟོགས་པའི་དབང་ཕྱུག་
ཏུ་གྱུར། ངེས་དོན་གྱི་ཆོས་གཞི་འདི་ནི་བསིལ་ལྗོངས་བོད་ཀྱི་བདེ་མཆོག་གི་
གནས་རི་ཆེན་པོ་རྨ་ཆེན་གངས་རིའི་མདུན་རོལ་དུ། ལྷ་རི་བཀྲ་ཤིས་སྒང་ཞེས་
པ་སྒྲོལ་མའི་གནས་རིའི་རི་ངོགས་སུ་རྡོ་ཁ་གསར་འཛིན་མཛད། ཞི་ཁྲོ་རིགས་
བརྒྱའི་རྡོ་རྐོས་དང་། གྲུབ་ཆེན་བརྒྱད་ཅུ། གནས་བརྟན་བཅུ་དྲུག་སོགས་
181



རྟེན་གསུམ་གསར་བཞེངས་ཀྱི་བྱིན་རླབས་ཀྱི་འོད་དཀར་ལམ་ལམ་འཕྲོ་བཞིན་
པ་འདིའོ། ། དུས་འཁོར་གྱི་ཉམས་ལེན་དང་། ཤངས་ཆོས་ནི་གུའི་ཉམས་
ལེན། མཁའ་སྤྱོད་མའི་ཆོས་སྐོར་སོགས་ཀྱི་སྒོམ་སྒྲུབ་མཛད་མུས་བཅས། བྱ་
བྲལ་རིན་པོ་ཆེའི་གཙོས་བླ་གྲྭ་ཉི་ཤུ་ལྷག་གིས་རྒྱུན་བཞུགས་མཛད་ནས་ཞག་བརྒྱ་
དང་། བསྙུང་གནས་སོགས་ཀྱིས་གསུང་ཆོས་སྐབས་སུ་དད་ལྡན་མང་ཚོགས་ཁྲི་
ཕྲག་མང་པོར་འདུས་ནས་ཆོས་ཀྱི་བགོ་སྐལ་དུས་སུ་གནང་བའི་སྐབས་སོ།
ཆོས་གཞི་འདི་ནི་མགོ་ལོག་རྟ་བོ་གྲོང་རྡལ་གྱི་ཉེ་འགྲམ་ན་ཡོད་དོ། །
སྒྲོལ་མའི་གནས་མཆོག་ལྷ་རི་བཀྲ་ཤིས་སྒང་། ། །
གནས་གསུམ་མཁའ་འགྲོའི་དབེན་ཁྲོད་ཆོས་ཀྱི་ཚལ། །
སྒྲུབ་བརྒྱུད་བསྟན་པའི་རྒྱུད་འཛིན་འདུ་བའི་གནས། །
རྟེན་གསུམ་གསར་བཞེངས་བྱིན་རླབས་ཚན་ཁ་འབར། །
གདོང་སྐོར་དགོན་པ།
དེ་ལ་འདིར་བཀྲ་ཤིས་ལྷ་ལུང་དགོན་ངེས་དོན་བཤད་སྒྲུབ་རྟགས་བརྟན་
དམ་ཆོས་གླིང་གི་ལོ་རྒྱུས་ས་བོན་ཙམ་འགོད་ན། ཐོག་མར་དགོན་འདི་རབ་
བྱུང་བཅུ་དྲུག་པའི་དུས་དཀྱིལ་ཙམ་ནས་སྨད་སོག་དགེ་བཤེས་ཆེན་མོ་སྣང་
མཛད་རྡོ་རྗེའམ་གདོང་རི་ཁྲོད་པ་ཞེས་ཡོངས་སུ་གྲགས་པ་ཁོང་དང་གདོང་སྐོར་
ཚོ་བ་གཉིས་མཆོད་ཡོན་གྱི་འབྲེལ་ནས་འཚོགས་གུར་བཟོས་ཤིང་ཚོ་བའི་སྤྱི་སྲུང་
འཚོགས་པའི་སྐབས་ཁོང་གི་ཞལ་ནས། ཁྲི་གསུམ་རྩིག་དགོས། གཅིག་གི་སྟེང་
ལ་ང་སྡོད། ཁྲི་གཅིག་གི་སྟེང་ལ་མི་རིང་གཙང་བའི་གྲྭ་རྒྱུན་ནས་རྣལ་འབྱོར་བ་
ཆེན་པོ་ཞིག་ཕེབས་རྒྱུ་ཡིན་པས་ཁོང་བཞུགས་དགོས། ཁྲི་གཅིག་ལ་མ་འོངས་
པ་ན་ཞེས་ སོགས་ལུང་བསྟན་གནང་བ་བཅས་དགོན་གཞི་གསར་འདེབས་
182



མཛད། དེ་ནས་བཟུང་ལོ་རེ་བཞིན་དུ་དབྱར་ཆོས་དགུན་ཆོས་སྤྱི་སྲུང་སོགས་
ཆད་མེད་དུ་ཡོད། དེ་ནས་གདོང་རི་ཁྲོད་པའི་ལུང་བསྟན་ཁྱབ་བདག་འཁོར་
ལོའི་མགོན་པོ་གདོང་གཡོན་བླ་མ་མཚམས་པ་སྨོན་ལམ་བཟང་པོ་ཁོང་དགུང་
གྲངས་ཉེར་བརྒྱད་ནས་ཞེ་དགུའི་བར་གདན་ས་ཆེན་པོ་ཤར་འཛམ་ཐང་བསམ་
འགྲུབ་ནོར་བུའི་གླིང་གི་རྡོ་རྗེ་སློབ་དཔོན་མཛད་དེ་སློབ་ཚོགས་བསྐྱངས་སོ། །
སྐབས་དེར་གདུལ་བྱ་རང་ཡུལ་ཕྱོགས་སུ་ཡོད་པར་མཁྱེན་ནས། ཁོང་རང་ཡུལ་
མགོ་ལོག་ཕྱོགས་སུ་བྱོན་ཏེ། དུས་འཁོར་རྩ་རྒྱུད་ལས། གང་ན་ས་སྐྱོང་ཆོས་
ལྡན་ཞིང་། ། གང་ཞིག་ཁོ་ནར་སྐྱེ་དགུ་རྣམས། ། བདེར་གནས་ས་འཛིན་རྩོད་
མེད་པ། ། དེ་ནི་རྣལ་འབྱོར་ཡང་དག་བརྩམས། ། ཞེས་པར་ལྟར། རྨ་ཀླུང་
དལ་གྱིས་འབབ་པའི་གཡས་ཟུར། གནས་ཆེན་པདྨ་རི་མཐོའི་ལྷོ་རྒྱུད། ནེའུ་
ཐང་བཀྲ་ཤིས་ལྷ་རི་རྫོང་ཞེས་པ་དབེན་གནས་ཀྱི་མཚན་ཉིད་ཐམས་ཅད་ཚང་
བའི་གནས་དེར། རབ་རྒྱལ་ཤིང་ཕག་ལོར། བླ་གྲྭ་ལྔ་བཅུ་ཙམ་ལ་དཔལ་དུས་
ཀྱི་འཁོར་ལོའི་བསྐྱེད་རིམ་དང་། རྫོགས་རིམ་སྦྱོར་བ་ཡན་ལག་དྲུག་གི་ཁྲིད་
གནང་བའི་དབུ་ཚུགས། དུས་སྐབས་དེར་དགོན་འདི་ནག་སྒར་བྱས་ནས་
དགོན་གཞི་གཏན་ཆགས་མེད་པར་གནས་གཞན་དུ་སྤོ་ནས་བྱོན་པ་སོགས་
ཐབས་མཁས་ཀྱི་མཛད་པས་སློབ་ཚོགས་རྣམས་ལ་སྦྱོར་བ་ཡན་ལག་དྲུག་ཉམས་
ལེན་གཙོ་བོར་བྱེད་དུ་བཅུག གཞན་དབང་ལུང་ཁྲིད་གསུམ་ གནང་བའི་
བཀའ་དྲིན་བླ་ན་མེད་པའི་སྒོ་ནས་དགོན་འདི་བསྐྱངས་ནས་བཞུགས་སོ། ། རྗེ་
གང་གི་རྣམ་ཐར་འདིར་མ་སྤྲོས་པས་དད་པའི་ཀུ་མུད་འཕེལ་བའི་ཟླ་ཟེར་ལ་
གཟིགས་ཤིག རྗེས་སོར་དུས་དབང་གིས་རེ་ཞིག་དགོན་པ་མཚམས་བྱེད་
དགོས་བྱུང་ནའང་། རབ་རྒྱན་ལྕགས་ལུག་ལོར་རྗེ་གང་གི་རྒྱལ་ཚབ་དམ་པ་
མཚན་བརྗོད་པར་དཀའ་བ་དོན་གྱི་དུ་མཚན་ནས་སྨྲོས་ན་ཁྲ་བླ་མ་ངག་དབང་ ་
183



རྡོརྗེ་བཟང་བོ་ཁོང་གིས་བདེ་ར་བར་མའི་ལྷ་ལུང་ཞེས་པའི་མདར་དགོན་ས་
གཟིགས་ནས་དགོན་གཞི་གཏན་ཆགས་ཀྱི་འདུ་ཁང་དང་གྲྭ་ཁང་ལེགས་འགྲུབ་
བྱུང་ནས་དགོན་འདི་གཞི་ཚུགས་ཏེ་བླ་གྲྭ་བཅུ་ཕྲག་ཁ་ཤས་ལ་སྦྱོར་བ་ཡན་ལག་
དྲུག་གི་ཁྲིད་དང་དབང་ལུང་ཅི་རིགས་པ་གནང་། དམ་པ་འདི་ནི་མཚམས་པ་
སྨོན་ལམ་བཟང་པོའི་མདུན་དུ་ཇོ་ནང་ཉམས་ལེན་གྱི་རིམ་པ་བགྱིས་པས་ཉམས་
རྟོགས་བཟང་པོ་འཁྲུངས་པས་སློབ་མ་མཆོག་གྱུར་ཞིག་ཡིན་ལ། གནས་ངེས་
མེད་དུ་བཞུགས་པའི་བྱ་བཏང་རི་ལ་བཞུགས་པའི་སྒོམ་ཆེན་པ་ཞིག་ཡིན། ཇོ་
ནང་བའི་བསྟན་པའི་དཔུང་གཉེན་ཆེན་པོ་ཡིན་ཀྱང་དགོངས་པ་ཆོས་དབྱིངས་
སུ་ཐིམ། དེ་ནས་འཛམ་ཐང་གི་རྡོ་རྗེ་ སློབ་དཔོན་བླ་མ་མཆོག་སྒྲུབ་དང་།
མཁན་པོ་འོད་ཟེར་དང་། མཁན་པོ་འཇམ་དཔལ་བློ་གྲོས་ནི་མཁན་བློ་བཟང་
འཕྲིན་ལས་ཀྱི་དབུ་ཞ་དང་ཀུན་མཁྱེན་ལམ་བཟང་ཕྱག་དཔེ་སོགས་གནང་ནས་
མཁན་གནས་ཀྱི་གོ་ས་བསྩལ། ད་ལྟ་ཨོ་ཏ་ལི་ཡ་ནང་བསྟན་ཡིག་བསྒྱུར་སོགས་
ཀྱི་ཕྱག་ལས་མཛད་ནས་རིས་མེད་ཀྱི་གྲུབ་མཐའ་ཞིག་རྩོམ་པས་རྒྱ་ཆེའི་ཀློག་པ་
པོ་མང་བོའི་བསྔགས་བརྗོད་ཐོབ་ཡོད་དོ། ། མཁན་པོ་རིག་དཔལ་སོགས་ཀྱིས་
གཙོ་སྐྱོང་མཛད་དགེ་འདུན་པ་བརྒྱ་ལྷག་ཡོད་དོ། ། ད་ལྟ་རྟེན་བརྟེན་པ་
བཞེངས་པའི་གནས་སྐབས་སུ་བཤད་སྒྲུབ་ལས་གསུམ་གྱི་དུས་འདའ་བའི་རྒྱལ་
བ་ཇོ་ནང་བའི་ལྟ་སྒོམ་སྤྱོད་གསུམ་གྱི་རྣམ་པ་རྒྱས་བཞིན་པའོ། །
རྡོ་རྗེ་བཟང་པོའི་ཐུགས་བསྐྱེད་ཉི་གཞོན་གྱིས། །
བསྐྱངས་པའི་གདོང་སྐོར་ཆོས་སྡེའི་དགའ་ཚལ་དུ། །
རོལ་བའི་དོན་གཉེར་སྐལ་ལྡན་བུང་བའི་ཁྱུས། །
ངེས་དོན་ཆོས་ཀྱི་སྒྲ་དབྱངས་སྒྲོག་ལ་བྲེལ། །
184



ཆ་ཡུས་དགོན་ངེས་དོན་བསམ་འགྲུབ་གླིང་།
ད་ལྟ་དགའ་བདེ་རྫོང་ཁྱི་འབྲི་ཞང་གི་ཁོངས་ན་ཡོད། འདིའི་ལོ་རྒྱུས་
ཐོག་མར་གཙང་བ་ངག་དབང་བསྟན་འཛིན་རྣམ་རྒྱལ་གྱི་སྐུ་རིང་ནས་བཟུང་
ཕྱོགས་འདིར་ཇོ་ནང་གི་འཕྲིན་ལས་རྒྱས་ཚུལ་སྤྱི་ལྟར་དང་། བྱེ་བྲག་གཙང་བ་
སྐུ་ཕྲེང་ལྔ་བའི་སྐུ་རིང་དུ་ཚ་ཁོ་བླ་མ་ངག་དབང་ཆོས་གསལ་རྒྱ་མཚོས་གནས་
ངེས་མེད་དུ་ཆོས་སྒར་བཟུང་། ཁྱད་པར་དུ་གཙང་བ་སྐུ་ཆུང་གིས་གཙང་སྐོར་
སྟོད་མའི་ཆོས་སྲིད་གཉིས་ལ་མངའ་དབང་མཛད་པ་ནས་བཟུང་། གཤོབ་བླ་
མ་བློ་རྒྱམ་དང་། མགར་བ་བླ་མ་འཇམ་དབྱངས་ཉི་མ། ཤིང་ཀྱ་བླ་མ་འཇམ་
དཔལ་རྒྱ་མཚོ། ཚ་ཁོ་བླ་མ་ཚུལ་ཁྲིམས། གཤོབ་བླ་མ་སྦྱིན་པ། ལྕགས་ཀོང་
བླ་མ་ཚུལ་ཁྲིམས་བསོད་ནམས། ས་དམར་བླ་མ་སྐལ་བཟང་། མགོ་སེར་སྤྲུལ་
སྐུ་གང་ཤར། ཀྱ་པུ་བླ་མ་རིན་ཆེན་བཟང་པོ། གཤོབ་བླ་མ་འཇིགས་མེད་
འབྱུང་གནས། ཨ་ཀྱ་བླ་མ་རིག་འཛིན་རྒྱ་མཚོ། གསའ་བླ་ཚུལ་ཁྲིམས་རྣམ་
རྒྱལ་ལ་སོགས་དམ་པ་མང་པོས་ཆོས་བརྒྱུད་ལེགས་པར་བསྐྱངས། དགོན་
གནས་ཀྱང་དམུ་རིའི་གསེར་གཞོང་དང་། བག་མ། དགུ་གཞུང་། བྲག་
དཀར། ཆ་ཡུས་སོགས་སུ་བྱེད་མྱོང་། ད་ལྟ་གཙང་བ་སྐུ་ཆུང་གི་ཡང་སྲིད་
མཆོག་སྤྲུལ་བློ་གྲོས་རྣམ་རྒྱལ་གྱིས་སའི་ཆ་ཆ་ཡུས་སུ་གྲགས་པར་བརྟན་འཇགས་
སུ་བཏབ་ནས་འཕྲིན་ལས་ཀྱི་འཇུག་པ་རབ་ཏུ་ཡངས། དམ་པ་འདི་ནི་རྒྱལ་
བའི་བསྟན་པ་སྤྱི་དང་ཁྱད་པར་དུ་ཇོ་ནང་བའི་བསྟན་པའི་མཛེས་རྒྱན་ཆེན་པོ་
ཞིག་ཡིན་པས། བཤད་སྒྲུབ་ཀྱིས་བསྟན་པའི་ཀ་ཆེན་འདེགས་པ་ལ་མཛད་རྗེས་
ཅན་ཞིག་ཡིན་ན་སྐྱེ་རྒུའི་བསོད་ནམས་ཀྱིས་མ་འཆུན་པར་ཉེ་བའི་ཆར་དགོངས་
པ་ཆོས་དབྱིངས་སུ་ཐིམ་པ་ཡིད་འཕང་། ད་ལྟ་དགེ་འདུན་ཉིས་བརྒྱ་ཙམ་ཡོད་
185



དོ། ། ལོ་རྒྱུས་ཞིབ་པར་དགེ་རྒན་ཆེན་མོ་ངག་དབང་བདེ་ལེགས་རབ་རྒྱས་ཀྱིས་
མཛད་པའི་ངེས་དོན་བསམ་འགྲུབ་གླིང་གི་གདན་རབས་མདོ་ཙམ་བརྗོད་པ་
ཆོས་དུང་དཀར་པོའི་སྒྲ་དབྱངས་ཞེས་བྱ་བར་གསལ།
གཙང་ཆེན་སྐུ་ཕྲེང་ཐུགས་བསྐྱེད་ལྷ་ལམ་ནས། །
ཕན་བདེའི་གཞི་མ་དམ་པའི་ཆོས་ཀྱི་ཆར། །
ཡུན་རིང་བབ་པའི་ངེས་དོན་བསམ་འགྲུབ་གླིང་། །
བྱུང་རིམ་ཆོས་དུང་སྒྲ་དབྱངས་འདི་ན་དགོད། །
གཙང་ཞོལ་མ་དགོན་བཀྲ་ཤིས་ཆོས་འཁོར་གླིང་། །
བསྟན་པའི་གནས་གཞི་འདི་ནི་སྤྱི་ལོ་༡༨༠༦རབ་བྱུང་བཅུ་གསུམ་པའི་
མེ་སྤྲེལ་ལོ་ཆ་ལུང་བ་ངག་དབང་འཕྲིན་ལས་རྣམ་རྒྱལ་གྱི་སྐུ་ཕྲེང་གསུམ་པ།
ངག་དབང་སྦྱིན་པ་རྒྱ་མཚོས་བཏབ། སྐུ་དབོན་སྔ་མ་རིག་རྩལ་གདན་དྲངས་
ཏེ་རྡོ་རྗེ་སློབ་དཔོན་དུ་བསྐོས། དཔལ་དུས་ཀྱི་འཁོར་ལོའི་དབང་བཀའ་ཡོངས་
རྫོགས། སྦྱོར་བ་ཡན་ལག་དྲུག་གི་ཟབ་ཁྲིད་སོགས་ཀུན་མཁྱེན་ཇོ་ནང་བའི་
ཆོས་རྒྱུན་ཕྱག་བཞེས་ངོས་གཙང་ཚུགས། ཡོངས་གྲགས་སུ་མཚན་ལ་གཙང་བ་
སྐུ་ངག་ཅེས་གྲགས། འདི་ནས་བཞི་བ་དང་། ལྔ་བ་ནི་རིམ་བཞིན་སྒར་གཅིག་
དུ་བཞུགས་པའི་གཙང་བ་ལྕགས་མདུད་སྤྲུལ་སྐུ་ཤེས་རབ་རྒྱ་མཚོས་ཀྱང་དགོན་
འདི་སྐྱོང་བའི་འགན་བཞེས། གདན་རབས་དང་པོ་དབོན་པོ་རིག་གསལ།
གཉིས་པ་དབོན་པོ་གསང་སྔགས། གསུམ་པ་འབེ་བླ་མ་ནོར་བཟང་། བཞི་བ་
བླ་མ་བློ་འཕེལ། ལྔ་བ་འབེ་བླ་མ་དར་རྒྱས། དྲུག་པ་རོང་བ་བླ་མ་རིན་ཆེན་རྒྱ་
མཚོ། བདུན་པ་མགར་བླ་མ་བདེན་རྟོགས་རྒྱ་མཚོ། བརྒྱད་པ་མེ་བླ་མ་དཔལ་
ལྡན་གྲགས་པ། དགུ་བ་ད་ལྟ་བཞུགས་པའི་ནག་ཚང་བླ་མ་ཡོན་ཏན་རྒྱ་མཚོའི་
186



འཕྲིན་ལས་འཕེལ་བཞིན་པའི་སྐབས་སོ། ། མཁན་རབས་རིམ་བྱོན་ནི། སྤུ་ཚ་
མཁན་པོ་ཡེ་ཤེས་བཟང་པོ། རྒྱ་མཁན་པོ་ཐུབ་བསྟན་མཚན་ཅན། ད་ལྟ་
དངོས་བཞུགས་པ་མཁན་སངས་རྒྱས་རྣམ་རྒྱལ་དང་གསུམ་མོ། ། ད་ལྟ་སྐུ་ངག་
ཏུ་གྲགས་པའི་སྐྱེས་མཆོག་འདིའི་སྐུ་ཕྲེང་དང་བོ་ཆ་ལུང་བ་ངག་དབང་འཕྲིན་
ལས་རྣམ་རྒྱལ་དཔལ་བཟང་བོ་ནི། བཀྲ་ཤིས་ལྷུན་པོ་ནས་ས་སྐྱ་ལ་ཉེ་བའི་སར་
སྐུ་འཁྲུངས། མཛད་འཕྲིན་རྒྱ་ཆེ། ཇོ་ནང་རྗེ་བཙུན་ཏཱ་ར་ནཱ་ཐའི་དབོན་རྒྱུད་
ཡིན་ལ། རིས་སུ་མ་ཆད་པའི་ས་དགེ་ཀར་འབྲུག ཇོ་ནང་སོགས་ཀྱི་ཆོས་
བཀའ་གསན་པ་རྒྱ་ཆེ། འདི་བའི་ཆ་ལུང་གི་དགོན་པ་དང་ཁོང་གི་མཛད་
འཕྲིན་མདོར་བསྡུས་སྡེ་སྲིད་སངས་རྒྱས་རྒྱ་མཚོའི་བཻ་སེར་དུ་གསལ། འདི་སྐུ་
དངོས་མདོ་སྨད་དུ་ཕེབས་པ་མིན་ནོ། ། སྐུ་ཕྲེང་གཉིས་པ་ངག་དབང་འཕྲིན་
ལས་རྒྱ་མཚོ་དབུས་གཙང་ཕྱོགས་སུ་འཁྲུངས། རྗེ་གོང་བླ་ཀུན་དགའ་རྣམ་རྒྱལ་
སོགས་སྐྱེས་ཆེན་དུ་མའི་ཞབས་ལ་གཏུགས། ཐུགས་རྒྱུད་ལུང་དང་རྟོགས་པའི་
ཡོན་ཏན་རབ་དུ་འཕེལ་བ་ན། སྙན་པའི་གྲགས་པ་ཕྱོགས་སུ་ཁྱབ་སྟེ། ཁམས་
ཚ་བ་རོང་གི་ས་དབང་ང་ཤུ་ཚེ་དབང་གྲགས་རྒྱལ་གྱིས་གདན་དྲངས། མི་
དབང་འདིའི་སྡེ་འབངས་དང་བཅས་པས་སྦྱིན་བདག་གི་ཁུར་བླངས་ཏེ། ཡུལ་
དེར་འཕྲིན་ལས་རྒྱ་ཆེ། བར་སྐབས་ཤིག་ནས་ང་ཤུ་ཚེ་དབང་གྲགས་རྒྱལ་གྱི་
གཟུགས་སྐུའི་བཀོད་པ་རྐྱེན་དབང་གིས་བསྡུས། དེ་ནས་གཙང་བ་འཕྲིན་ལས་
རྣམ་རྒྱལ་གྱིས་བླ་མར་བཀུར་ཏེ་མཛད་པ་རྒྱ་ཆེ། སྐུ་ཕྲེང་གསུམ་པ་ངག་དབང་
སྦྱིན་པ་རྒྱ་མཚོ་ནི། དབལ་ཤུལ་གྱི་རིགས་སུ་འཁྲུངས། སྐུ་ན་ཕྲ་མོ་ནས་དབོན་
ལྷུན་འགྲུབ་རྒྱ་མཚོས་སྐུ་བདག་བྱས་ཏེ། གདན་ས་ཡག་མདོའི་དགོན་དུ་ཞབས་
པད་བཀོད། དབོན་ལྷུན་འགྲུབ་རྒྱ་མཚོ་སོགས་བླ་མ་མང་དུ་བསྟེན། ཇོ་ནང་
གི་ཆོས་བཀའ་ཕལ་ཆེར་ལ་གསན་བསམ་མཛད་ཆོས་སྲིད་ཀྱི་མཛད་པ་རྒྱ་ཆེ།
187



བར་སྐབས་ཤིག་ནས་ཨ་སྐྱོང་དཔོན་ངག་དབང་དང་མཆོད་ཡོན་འབྲེལ་སྟབས་
མགོ་ལོག་གི་དབུ་བླར་གྱུར། ལྷ་སར་ཕེབས་ཏེ། དབུས་གཙང་གི་རྟེན་བརྟེན་
པ་ཡོངས་རྫོགས་མཇལ། གཙང་བཀྲ་ཤིས་ལྷུན་པོ་དང་སྔར་ཆ་ལུང་བ་འཕྲིན་
ལས་རྣམ་རྒྱལ་འབྲེལ་བ་ཆེ་བས་བཀའ་ཤོག་དང་ ཐམ་ཀ་ལ་བརྟེན། གུས་
བཀུར་རྒྱ་ཆེར་མཛད། པཎ་ཆེན་དཔལ་ལྡན་ཡེ་ཤེས་ཀྱིས་ཐུགས་མཉེས་པའི་
ངངནས་མགུལ་དར་གྱིས་གཡོག་པ་སོགས་གནང་། དམ་པ་འདི་རྒྱལ་བསྟན་
སྤྱི་དང་ཇོ་ནང་བའི་བསྟན་འཛིན་ཆེན་པོ་ཡིན་པ་སོགས་བསྔགས་བརྗོད་ཀྱི་མེ་
ཏོག་སིལ་བུར་གཏོར། འཇའ་ས་དང་ཐམ་ཀའི་བདག་པོར་གྱུར། དེ་ནས་
སླར་མདོ་སྨད་དུ་ཕེབས། ཡག་མདོའི་གདན་སར་མཆོད་རྟེན་ཆེན་པོ་རྟེན་
བརྟེན་པ་དང་བཅས་བཞེངས། སྐུ་ཕྲེང་བཞི་བ་ཀརྨ་བསྟན་པའི་ཉི་མ་ཕྱོགས་
ལས་རྣམ་པར་རྒྱལ་བའི་སྡེ་ ཉིད་ནི། གཙང་བ་ གོང་མའི་ ལྷ་འབངས་སུ་
གཏོགས་པ་ཏ་ཤུལ་གྱི་རིགས་སུ་འཁྲུངས། ལྷ་བཟོ་རྡོ་རྗེ་འཆང་ངག་དབང་
ཆོས་འཛིན་རྒྱ་མཚོའི་དྲུང་དུ། སྔོན་འགྲོ་ནས་བཟུང་སྦྱོར་བ་ཡན་ལག་དྲུག་
ཐུགས་ཉམས་སུ་བཞེས། གཞན་ཡང་སྒྲུབ་ཐབས་རིན་འབྱུང་སོགས་རྗེས་
གནང་དང་། རྒྱུད་སྡེ་རབ་འབྱམས་ཀྱི་དབང་ལུང་། བསྙེན་ཁྲིད་སོགས་མང་
དུ་གསན། ཐུགས་རྒྱུད་ལུང་དང་རྟོགས་པས་ཕྱུག་པ་ན། གདན་ས་རུ་གསེར་
ཟངས་ལས་ གྲུབ་ པའི་ གཤེགས་ ལྷ་ སོ་ལྔ་དང་། བཀའ་བསྟན་སོགས་རྟེན་
བཞེངས་མང་དུ་མཛད། ཨ་སྐྱོང་རྒྱ་དགོན་པ་ཡང་བཀའ་འགྱུར་ཡོངས་ཀྱི་
གླེགས་བམ་ན་བཟའ་གདོང་དར་བཅས་འཇོག་གནང་མཛད། མགོ་ལོག་ཏུ་
ཕེབས་ཏེ་སྐུ་གོང་མ་དག་གིས་ལེགས་པར་བསྐྱངས་པའི་ཆོས་སྒར་དུ་ཕེབས།
ལོ་རེ་བཞིན་སྒྲུབ་མཆོད་སོགས་ལ་བཅའ་ཡིག་ཚད་ལྡན་དང་། མགོ་ལོག་གི་
གཙང་བའི་དགོན་ས་འདི་སྐབས་དེ་ནས་ཁོ་ཁོག་དུ་གནས། སྐུ་ཕྲེང་ལྔ་བ་ད་ལྟ་
188



དངོས་བཞུགས་ངག་དབང་འཇིགས་མེད་ཕྱོགས་ལས་རྣམ་རྒྱལ་དཔལ་བཟང་བོ་
ནི། དམུ་ཚ་སྒའི་རིགས་ལས་ཆད་པ་དགེ་སྐོར་གྱི་དུད་ཁྱིམ་ཞིག་ཏུ་འཁྲུངས།
ཁྲི་འདོན་ལ་ཉེ་བ་ན་ནམ་མཁའ་ནས་ལྷ་དར་ཞིག་ཁྱིམ་དེར་བབ་པ་སོགས་
རྟགས་མཚན་མང་། སྐུ་ཕྲ་མོ་ནས་གཙང་བ་སྒར་འགབ་མས་སྐུ་བདག་བྱས་ཏེ་
གདན་སར་བཀོད། འཛམ་ཐང་དུ་བླ་མ་ཨ་མགོན་ཞེས་ཡོངས་སུ་གྲགས་པ་
ངག་དབང་བསྟན་པ་གསལ་བྱེད་དང་། ངག་དབང་རྡོ་རྗེ་བཟང་བོའི་མདུན་
ནས་དུས་འཁོར་གྱི་བསྐྱེད་རྫོགས་སོགས་ཇོ་ནང་བའི་ཆོས་རྒྱུན་མཐའ་དག་
གསན་ཏེ་ཐུགས་ཉམས་སུ་བཞེས། ཡག་མདོའི་གདན་ས་དང་། མགོ་ལོག་གི་
གཙང་ཞོལ་མའི་དགོན་པ། བཀྲ་ཤིས་ཆོས་འཁོར་གླིང་གི་རྟེན་བརྟེན་པ་ཡོངས་
རྫོགས་བཞེངས་དང་བཞེངས་བཞིན་པའི་སྐབས་སོ། །
གཞན་ཡང་སྦྲ་གསར་སྤྲུལ་སྐུ་དོན་ཁོའམ་ཆོས་དབྱིངས་རྒྱ་མཚོ། ད་ལྟ་
དངོས་བཞུགས་ཀྱི་སྤྲུལ་སྐུ་བསྟན་འཛིན་སོགས་མང་ནའང་ཡི་གེ་མང་བས་
འཇིགས་ལ། གཙང་ཡག་མདོའི་སྒར་ཁག་གི་བླ་མ་ཕལ་ཆེར་གྱི་རྣམ་ཐར་ཇོ་
ནང་ཆོས་འབྱུང་ཟླ་བའི་སྒྲོན་མེ་ན་གསལ་ལོ། ། གཙང་བ་ལྕགས་མདུད་སྤྲུལ་སྐུ་
སྐུཕྲེང་རིན་བྱོན་གྱི་མཛད་རྣམ་ས་བོན་མི་རྙེད་ནའང་སྐུ་ཕྲེང་དང་པོ་ཤེས་རབ་
རྒྱ་མཚོ་བོ་ཆུང་ནས་འཁྲུངས། སྐུ་ཕྲེང་གཉིས་པ་ཐེག་མཆོག་རྡོ་རྗེ། འདི་ཚ་ཁོ་
ནས་འཁྲུངས། ཡག་མདོའི་གདན་སར་བཀོད། གཙང་བ་སྐུ་ངག་དང་སྒར་
གཞིའམ་བླ་བྲང་གཅིག་ཡིན། ཁོང་རྟེན་སྔགས་འཆང་ཡིན་ལ་གཏེར་ཆོས་ཀྱང་
འགའ་རེ་ཡོད་སྐད། ཁོང་གི་ཡུམ་པད་ནག་མགར་བ་ཀློང་ཡངས་ཞེས་སུ་
གྲགས་པའི་གཏེར་ཆེན་དེའི་སྲས་མོ་ཡིན་ལ། མཛེས་སྡུག་གི་ལང་ཚོ་ཁྱད་པར་
དུ་འཕགས་ཤིང་། མ་ངེས་པའི་ཆོ་རོལ་སྣ་ཚོགས་སུ་ཡོད་པས་ཌ་ཀཱིའི་རིགས་སུ་
གྲགས། ལྕགས་མདུད་སྐུ་ཕྲེང་གསུམ་པ་དཀོན་མཆོག་དཔལ་འཛམ་ཐང་དུ་
189



འཁྲུངས། སྐུ་ན་ཕྲ་མོ་ནས་གཙང་བ་སྐུ་ངག་གིས་བདག་པོ་བྱས། ད་ལྟ་སྐུ་ངག་
དགུང་གྲངས་བདུན་ཅུར་བརྒལ་བ་ན་གདན་སའི་བདག་པོ་ཡིན་པར་མགོ་ལོག་
ཁུལ་དགའ་བདེ་རྫོང་སྲིད་གཞུང་ལ་སྙན་ཞུ་བྱས་ཏེ། དགོན་གྲོང་ཐམས་ཅད་
ཀྱི་བདག་པོར་གསོལ་བ་ཡིན་ལ། འདི་ནི་སྐུ་ཚེ་སྔ་མ་དག་གི་མཛད་སྲོལ་ཡིན་
ནོ། ། དུས་འཁོར་གྱི་སྦྱོར་དྲུག་པའི་སྒྲུབ་གྲྭ་ཆོས་ཚན་གསུམ་ཡོད་ལ། རྡོར་
སེམས་སྒྲུབ་གྲྭ་བ། ཤངས་པ་བཀའ་བརྒྱུད་ཀྱི་ཆོས་སྐོར་ཉམས་སུ་ལེན་པའི་
སྒྲུབ་གྲྭ་བ་ཡོད། ཡིད་དམ་རྒྱུད་སྡེ་དུ་མའི་མངོན་རྟོགས་ཀྱི་སྒོ་ནས་བཅད་རྒྱ་
བཞུགས་པའི་སྲོལ་ཁ་ཤིན་ཏུ་མང་། བཤད་གྲྭ་ཐོས་བསམ་གླིང་འདིར་འཆད་
ཉན་གྱི་དར་རྒྱས་སྤུས་དག་པོ་ཡོད་ལ། རྒྱུད་སྡེ་བཞིའི་ཚོགས་མཆོད་ནི་ཇོ་ནང་
སྤྱི་མཚུངས་བཞིན་ཡིན། དེང་སྐབས་སུ་བླ་གྲྭ་ཉིས་བརྒྱ་ལྷག་དངོས་བཞུགས་སུ་
གནས།
རྒྱལ་བསྟན་སྙིང་པོའི་སྒྱུ་སྐར་དབྱིངས་ནས་བཀྲ། །
ཤིས་པའི་དགེ་ལེགས་གཏན་གྱི་ཞི་བདེའི་ཆོས། །
འཁོར་ལོ་བར་མེད་བསྐོར་བའི་བཤད་སྒྲུབ་གླིང་། །
མདོ་སྨད་བསྟན་གཞིའི་ཚོགས་ལས་མངོན་པར་མཐོ། །
ཀར་ཚག་སྒོམ་ཁང་སྐྱིད་ཕུག་ཉི་མ་རྫོང་།
གནས་རི་འདི་ནི་རྨ་ཆེན་གངས་རིའི་ཤར་གྱི་སྒོ་སྲུང་ཆེན་པོ་ཞིག་ཡིན་
པའི་ལོ་རྒྱུས་ཡོད། གནས་བདག་འདི་ནི་རྡོ་རྗེ་ཐོག་མདའ་ལས། འོག་མིན་
རྣམ་སྣང་གངས་ཆེན་ཐུགས་ཀ་ནས། ། སངས་རྒྱས་སྟོང་གི་བསྟན་སྲུང་ནག་པོ་
ཆེའི། ། སྐུ་ཡི་སྤྲུལ་བ་ལོག་ལྟ་འདུལ་བའི་ཕྱིར། ། སྡེ་བརྒྱད་ཚུལ་འཛིན་ལྷ་
སྲས་གནས་འདིར་གཤེགས། ། ཞེས་གསུངས་པ་བཞིན་མགོན་པོའི་སྤྲུལ་བ་
190



ཞིག་ཡིན་པར་འདུག སྤྱིར་འདི་ནི་སྒྲོལ་མའི་གནས་ཀྱི་གཙོ་བོ་དང་། མདུན་
ཐང་རིགས་འདུས་ཀྱི་གནས། གཡས་སུ་མཁའ་སྤྱོད་མའི་གནས། གཡོན་དུ་
ཕག་མོའི་གནས། མདུན་ངོགས་སུ་རྟ་མགྲིན་དང་ཕུར་བའི་གནས་རི་ཡིན་པས་
ལྷ་དེ་གཉིས་ཀྱི་བསྙེན་ཡིག་རང་བྱོན་ངོ་མཚར་བཅས་བཞུགས། གནས་འདིར་
ཐོག་མར་རི་ཁྲོད་དུ་བཞུགས་མཁན་ནི་ཀརྨ་ཚེ་དབང་ཞེས་པ་དེ་བཞུགས་ནས་
ཀར་ཚག་སྒོམ་ཁང་ཐོགས་པ་ཡིན་ནོ། ། དེ་ནས་རིས་མེད་སྐྱེས་ཆེན་མང་པོ་
བཞུགས་ཀྱང་ལོ་རྒྱུས་གསལ་བོ་མེད་པས་བཤད་དཀའ་བའི་གནས། གཙང་
བའི་གཟིམས་ཁང་གི་རྡོ་རྗེ་སློབ་དཔོན་ངག་དབང་བསྟན་འཛིན་གྲགས་པའི་
དངོས་སློབ་གྲུབ་ཆེན་ཉོབས་ཀྱི་རྣམ་སྤྲུལ་རྗེ་ངག་དབང་བདེན་རྟོགས་རྒྱ་མཚོ་
གནས་འདིར་ཡུན་རིང་བཞུགས་ནས། རྗེ་ཇོ་ནང་བའི་དུས་ཀྱི་འཁོར་ལོའི་
ཉམས་ལེན་གྱི་འབྲས་རྟགས་མངོན་ པར་བཞེས་པས་བྲག་ངོས་སུ་ ཕུར་བུ་
འདེབས་པ། ཞབས་རྗེས་འཇོག་པ་སོགས་གྲུབ་པའི་རྟགས་དུ་མ་བསྟན། རྗེ་
འདི་བས་སློབ་མ་འབེ་བླ་མ་ཆོས་བཟང་། རག་ཤེས་བླ་མ་རྟོགས་ལྡན། དོམ་ཙ་
སྨན་པ་ཤེས་རབ། ཇ་ལོའི་ཚོགས་གཉིས་རྒྱ་མཚོ། ངག་དབང་དར་རྒྱས་རྒྱ་
མཚོ། ངག་དབང་ལེགས་བཤད་རྒྱ་མཚོ། ངག་དབང་གཞན་ཕན་རྒྱ་མཚོ་
སོགས་སློབ་མ་ལྔ་བཅུ་ཙམ་བྱོན། ཉེ་བའི་ཆར་ངག་དབང་བསམ་འགྲུབ་རྒྱ་
མཚོས་བཀའ་དྲིན་ཆེན་པོ་བསྐྱངས་ནས་དགོངས་པ་ཆོས་དབྱིངས་སུ་ཐིམ། ད་
སྐབས་སུ་ལེགས་བཤད་རྒྱ་མཚོ་དང་། དར་རྒྱས་རྒྱ་མཚོ་གཉིས་དང་སྒྲུབ་པ་བ་
བཅུ་ཕྲག་ལྷག་ཡོད། གནས་འདིར་ཕྱག་བསྐོར་བྱེད་མི་རྣམས་ལ་གནས་སྐབས་
སུ་འགལ་རྐྱེན་ཞི་ཞིང་ནད་མེད་ཚེ་རིང་བ་དང་། མཐར་ཐུགས་རྫོགས་བྱང་གི་
གོ་འཕང་ཐོབ་པ་སོགས་ཕན་ཡོན་བླ་ན་མེད་པར་གནས་བཤད་ཟླ་བའི་འོད་ཟེར་
སོགས་ལས་གསུངས་ཡོད་ན་ལག་སོན་མ་རྙེད་པས་དེར་གཟིགས་པར་ཞུ། རི་
191



ཁྲོད་འདི་ནི་གཙང་ཞོལ་དགོན་པའི་ཡན་ལག་ཡིན་ལ། དགའ་བདེ་རྫོང་གི་
མངའ་འོག་ན་ཡོད།
ཆོས་ཉིད་དོན་རྟོགས་ཀརྨ་ཚེ་དབང་དང་། །
བདེན་དོན་གསང་བ་འཚོལ་བའི་ངེས་དོན་གྱི། །
ལྟ་བ་རྙེད་པའི་སྒོམ་ཆེན་འཁྲུལ་ཞིག་པ། །
བདེན་རྟོགས་རྒྱ་མཚོས་སྒྲུབ་པའི་རྒྱལ་མཚན་བསླངས། །
རི་སྡུམ་རྡོ་ཁ་བཀྲ་ཤིས་ཆོས་གླིང་།
རྡོ་ཁ་འདི་ཡི་ཐོག་མར་ཆགས་ཚུལ་ནི། འཇིགས་བྲལ་ཡེ་ཤེས་རྡོ་རྗེའི་
གཏེར་ལུང་ལས། མདོ་སྨད་ཨ་སྐྱོང་ཕྱོགས་སུ་ཡང་། ། དེ་ཝ་རི་མའི་རྣམ་སྤྲུལ་
བ། ། མཉྫ་ཁྲིའི་མཚན་ཅན་འབྱུང་། ། ཞེས་པའི་དོན་དང་ལྡན་པ་འགར་བླ་
འཇམ་དབྱངས་ཉི་མའི་མ་ཙི་མ་ས་ཕྱོགས་དེར་གསུང་རྡེའུ་འབུམ་ཞིག་ཀྱང་ཡོད།
ཕྱིས་ནས་རྡེའུ་འབུམ་འཐོར་ཞིག་ཏུ་འགྲོ་བའི་སྐབས་སུ་ངག་དབང་ལེགས་
བཤད་རྒྱ་མཚོའི་ཐུགས་བསྐྱེད་འོག་ནས་བཀའ་བསྟན་བཅོས་ཀྱི་རྡོ་རྐོས་དང་།
ཏིང་འཕགས་སྐར་གསུམ། ཐར་མདོ་ཚར་བརྒྱ། རྡོར་གཅོད་བརྒྱ། རྗེའི་
ལམ་ངག་རྣམ་གཉིས། ཞི་ཁྲོའི་རྡོ་རྐོས། གཤེགས་ལྷ་སོ་ལྔ། སྒྲོལ་མ་ཉེར་
གཅིག གུ་རུ་མཚན་བརྒྱད། སྨན་ལྷ་མཆེད་བརྒྱད། རིགས་གསུམ་མགོན་པོ།
ཚེ་ལྷ་རྣམ་གསུམ། མཆོད་རྟེན་བརྒྱ་དང་བཅུ་གསུམ། འཁོར་ལོ་ཆེ་ཆུང་
སོགས་རྟེན་བཞེངས་མང་པོ་དང་། ལོ་རེ་བཞིན་བསྙུང་གནས་དང་མ་ཎི་
ཚོགས་སྒྲུབ་དུས་ལྟར་ཡོད་དོ། །
192



རྒྱ་ནག་ཏུ་ཇོ་ནང་བའི་བསྟན་པ་བྱུང་ཚུལ།
དེ་ཡང་སྤྱི་ལོ་ ༡༢༣༩ལོར་གནམ་བསྐོས་གོང་མ་རྒྱལ་པོ། ཡོན་རྒྱལ་
རབས་དུས་སུ་རྒྱལ་རབས་བཅུ་བ་ཐོ་གཱན་ཐེ་མུར་གྱི་སྐུ་དུས་སུ། ཀུན་མཁྱེན་
དོལ་པོ་ཤེས་རབ་རྒྱལ་མཚན་གྱི་ཡོན་ཏན་གྱི་སྙན་པའི་གྲགས་པ་ཙིནའི་ཡུལ་དུ་
ཁྱབ་པས། རྒྱལ་པོ་ལ་མི་ཕྱེད་པའི་དད་པ་འཁྲུངས། རྒྱལ་པོའི་གསེར་ཡིག་པ་
གདན་འདྲེན་དུ་མདུན་ན་འདོན་ཀརྨ་ཀྲི་ཏ་སོགས་བློན་པོ་དྲུག འབངས་ལྔ་
བཅུ་དང་བཅས་མངགས་ནས་དབུས་གཙང་དུ། ཟླ་ལམ་དུ་མ་བརྒལ་ཏེ་ཆོས་
རྗེའི་མདུན་དུ་བློན་ཀརྨ་ཀྲི་ཏས་གོང་མ་རིན་པོ་ཆེའི་ཕྱག་རྟགས་ཕུལ་ནས། རྒྱ་
ནག་ཏུ་ཕེབས་པ་ཞུ་བ་ནན་གྱིས་བསྐུལ་བས། ཆོས་རྗེས་བརྩེ་བའི་དགོངས་
ནས་འབྱོན་པར་བཞེད་ཀྱང་། བོད་འབངས་རྣམས་སྡུག་བསྔལ་གྱིས་གཟིར་
གནས་བཤོལ་བཏབ་པ་སོགས་ཀྱིས་སྐུ་དངོས་མ་བྱོན་ཡང་། རྫུ་འཕྲུལ་གྱིས་
ཕེབས་ནས་རྒྱལ་པོའི་དོན་མཛད་པ་མ་ཟད། རྒྱལ་པོའི་རྟོགས་པ་འཕེལ་ཕྱིར་
དུ་བློན་པོ་ཀརྨ་ཀྲི་ཏས་བསྐུལ་མ་བྱས་པས། གྲུབ་མཐའི་བྱེ་བྲག་ཚིག་ཉུང་ངུ་
དོན་གསལ་ཞེས་པ་བརྩམས། གཞན་སྟོང་གི་གྲུབ་མཐའ་འདི་ད་ལྟ་ཡང་མ་
ཉམས་པར་བཞུགས་པ་འདིའོ། ། ཆོས་རྗེའི་ཚབ་ཏུ་སྲས་ཀྱི་ཐུ་བོ་ལོ་ཙཱ་བ་ཆོས་
གྲགས་དཔལ་གདན་དྲངས་ནས་རྒྱ་ནག་ཏུ་ཟླ་བ་བདུན་བཞུགས། ཆོས་འཁོར་
རྒྱ་ཆེར་བསྐོར། འགྲོ་དོན་རྒྱས་པར་གསུངས། གཞན་ཡང་མདོ་སྨད་འཛམ་
ཐང་དགོན་ཆེན་གྱི་ཆོས་རྗེའི་སྐུ་ཕྲེང་གཉིས་པ་རྒྱལ་བ་སེངྒེ་སྐུ་ཚེའི་སྟོད་དང་།
དུས་རབས་བཅུ་བཞི་བའི་སྨད་ཙམ་དམ་པ་འདིའི་མཛད་འཕྲིན་གྱི་ཡོན་ཏན་
སོགས། གོང་མ་ཏཱ་མིང་བས་གསན་ནས་རྒྱལ་པོའི་དབུ་བླར་ཕེབས་དགོས་པའི་
193



གསེར་ཡིག་ལ་བརྟེན། རྒྱལ་ས་པེ་ཅིན་དུ་གོང་མ་ཁྲིན་ཧྭ་ཉིད་ཁྲིར་འཁོད་ནས་
ལོ་བརྒྱད་དང་ཟླ་བ་བརྒྱད་པའི་ཚེས་བརྒྱད་ཀྱི་ཉིན་མོར་ཕེབས་ཏེ། གོང་མ་
རྒྱལ་པོ་འཁོར་བཅས་ཀྱི་ཐུགས་བཞེད་ལྟར་ཟབ་བཀའ་རྒྱ་ཆེ་བའི་དགྱེས་པ་
བསྐྱེད། གོང་མའི་བཀའ་ལུང་གིས་ཏཱའི་ཧྲན་ཧྭ་ཝང་ཞེས་པའི་མཚན་དང་།
བཀའ་ཡིག་ཆེན་མོའི་ནང་དུ་བདག་གནམ་བསྐོས་རྒྱལ་པོས་ཀྱང་ཆོས་རྗེ་རིན་པོ་
ཆེ་འདི་ཉིད་རྩ་བའི་བླ་མ་མཆོག་ཏུ་འཛིན་པ་ཡིན། ཞེས་སོགས་བསྔགས་
བརྗོད་གུས་བཀུར་རྒྱ་ཆེ་བ་དང་། སྐུ་གསུང་ཐུགས་རྟེན་གྱི་གནང་སྦྱིན་དངོས་
རྫས་ཁྱད་མཚར་སྲིད་ན་དཀོན་པ་ད་ལྟ་ཡང་མ་ཉམས་པར་ཡོད་ལ། ཆོས་རྗེ་སྐུ་
ཕྲེང་རིམ་བྱོན་རྣམས་ལ་གོང་མ་རྒྱལ་པོའི་མཆོད་ཡོན་གྱི་འབྲེལ་བ་ཟབ་པའི་ལོ་
རྒྱུས། ཆོས་རྗེའི་ཡིག་ཚང་དང་ཆོས་འབྱུང་ཁག་ལ་གསལ་བ་ལྟར་རོ། །
དེང་དུས་སུ་རྗེ་བཙུན་བླ་མ་ཡོན་ཏན་བཟང་པོའི་སྙན་གྲགས་རྒྱ་ནག་གི་
ཡུལ་གྲུ་སོ་སོར་ཁྱབ་པས། ཁྲིན་ཏུའི་ཧང་ཀྲུང་དགོན་གྱི་སློབ་དཔོན་བོད་སྐད་
དུ་བླ་མ་ཡོན་ཏན་རྒྱ་མཚོས་གདན་ཞུས་བཞིན་དུས་འཁོར་དབང་ཆེན་དང་།
ཆོས་ཁྲིད་མང་པོ་གནང་།
རྒྱའི་བླ་མ་མེན་སུའུ་འམ་ཐུབ་བསྟན་ཉི་མ་ནི་རྗེ་བཙུན་བླ་མ་ཡོན་ཏན་
བཟང་པོ་དང་། བླ་མ་སྐལ་ལྡན་རྒྱ་མཚོའི་དངོས་སློབ་ཡིན། སྦྱོར་བ་ཡན་ལག་
དྲུག་ཉམས་སུ་བཞེས་མཛད། བླ་མ་ཡོན་ཏན་བཟང་པོའི་བཀའ་དགོངས་
བཞིན། དགོན་པ་ཅིན་ཏན་སི་བོད་སྐད་དུ་ངེས་དོན་བཀྲ་ཤིས་ཆོས་གླིང་ཕྱག་
འདེབས་མཛད། དགེ་འདུན་པ་དང་དགེ་བསྙེན་ཉིས་བརྒྱ་ལྷག་ཡོད་དོ། །
པེ་ཡིའུ་དགོན་གྱི་དགོན་བདག་བཙུན་མ་ཧྥ་ཉན་སིས་གདན་ཞུས་ལྟར་
དུས་འཁོར་དབང་ཆེན་དང་དབང་ལུང་མན་ངག་དུ་མ་སྤེལ་བ་མ་ཟད་དགོན་
འགོ་གཙང་བ་ལ་གཏད། གཞན་ཡང་དགོན་འདིར་བླ་མ་སྐལ་ལྡན་ཕེབས་ནས་
194



ཆོས་ཀྱི་བགོ་སྐལ་གྱིས་བཀའ་དྲིན་རྒྱ་ཆེར་མཛད། ལོ་ཏེ་ཧྥུ་ཀྲི་དགོན་དུ་རྒྱའི་
སློབ་དཔོན་དང་སི་ཁྲོན་ཞིང་ཆེན་གྱི་ནང་བསྟན་མཐུན་ཚོགས་ཀྱི་ཆོས་ལུགས་
ཚོགས་གཙོ་རྣམ་པས། རྗེ་བཙུན་བླ་མ་ཡོན་ཏན་བཟང་པོ་གདན་ཞུས་བཞིན་
དུས་འཁོར་དབང་ཆེན་སོགས་སྐྱེ་འགྲོ་རྣམས་ལ་ཆོས་ཀྱི་བདུད་རྩིས་ཚིམ་པར་
མཛད་དོ། །
ཀོན་ཞན་གྱི་དགོན་པ་ཞིག་དང་། གྲོ་ཅོ་དགོན་གྱི་སློབ་དཔོན་ཆིན་ཏིན་
གྱིས་གདན་ཞུས་བཞིན་དུས་འཁོར་དབང་ཆེན་དང་དུས་འཁོར་ཡོངས་རྫོགས་
སྐུ་འདྲ་ཆེ་ཁྱད་ལྡན་པ་ཞིག་བཞེངས། ཡུའི་ཕན་གྲོང་རྡལ་གྱི་ཕྱག་སྟོང་དགོན་
པས་གདན་ཞུས་བགྱིས་པས་རྒྱུ་འབྲས་ཀྱི་ཆོས་སྐོར་དུ་མ་གནང་། སྤོས་ངད་
ལྡན་གྱི་སློབ་དཔོན་དང་ཆོས་ཀྱི་བཀའ་མོལ་ཞིབ་རྒྱས་མཛད། བུན་སུའི་ཡན་
གྱི་མཁན་ལོན་གྱིས་གདན་ཞུས་ལྟར་ཟབ་བཀའ་དུ་མ་གནང་། ཀོང་ཕེན་གྲོང་
ཁྱེར་དུ་ཡུན་རིང་བཞུགས་པའི་སྐབས་སུ་དད་ལྡན་ཆོས་པ་རྣམས་ལ་སྐྱབས་སྡོམ་
གནང་བའི་སྐབས་སུ་སློབ་མ་སྟོང་ཕྲག་མང་པོ་ཡོད་དོ། །
ཞི་ཨན་གྲོང་ཁྱེར་གྱི་ཧྥ་མིན་དགོན་གྱི་སློབ་དཔོན་ཁྲིན་བཀན་ཧྥ་ཧྲི་དང་
མཇལ་འཕྲད་མཛད། ཏ་མིན་དགོན་གྱི་དགོན་བདག་ཁྲིན་ཞིན་ཧྥ་ཧྲི་སོགས་ལ་
དུས་འཁོར་དབང་ཆེན་སོགས་མན་ངག་དུ་མ་གནང་། མེའུ་ ཐོ་དགོན་གྱི་
གདན་ཞུས་བཞིན་ཇོ་ནང་གི་ཐུན་མོང་གི་ཆོས་སྐོར་དུ་མ་གནང་། བྱང་ཤར་ས་
ཕྱོགས་ཀྱི་དགོན་པ། ཅེའི་ལིའུ་དགོན་གྱི་སློབ་དཔོན་གྱིས་གདན་ཞུས་བགྱིས་
པས་ཆོས་འཁོར་དུ་མ་སྤེལ། བཙུན་མའི་དགོན་པ་ཞིག་གིས་གདན་ཞུས་དང་།
ཅེན་ཧྥ་དགོན་གྱི་དགོན་བདག་དོ་ཐུང་ལ་ཇོ་ནང་གི་ཟབ་བཀའ་དུ་མ་གནང་
ངོ་། །
ཕྱིས་ནས་གདན་ཞུས་སྐབས་སུ་ཐུགས་སྲས་འཇམ་དབྱངས་བློ་གྲོས་སྐུ་
195



ཚབ་ཏུ་ཕེབས་ནས་དུས་འཁོར་དབང་ཆེན་དང་། དུས་འཁོར་མཆོད་རྟེན་ཞིག་
གསར་བཞེངས་མཛད་པའི་ཟུང་འཇུག་སོགས་རབ་གནས་ཚད་ལྡན་མཛད་
དོ། །
ཧྲང་ཧེ། ནན་ཅིན། ཧང་ཀྲོའུ། ཀོང་ཀྲོའུ། ཧྲིན་ཀྲིན་དང་ཕྱི་རྒྱལ་
མ་ལེ་ཞི་ཡ། ཐེ་ལེན་ཊི་སོགས་ཀྱི་དགོན་པ་མང་པོའི་གདན་ཞུས་ཀྱི་ཚབ་ཏུ་
མཆོག་སྤྲུལ་རིན་པོ་ཆེ་ཕེབས་ནས་མི་འཛད་ཆོས་ཀྱི་སྦྱིན་པའི་བགོ་སྐལ་དུ་མ་
གནང་། གཞན་ཇོ་ནང་བའི་བླ་སྤྲུལ་འགའ་རེ་བྱོན་བཞུགས་མཛད་ནས་བསྟན་
པ་དང་འགྲོ་བ་ལ་ཕན་ཐོགས་པར་འདུག་གོ། སེམས་ལྡན་གྱི་སྐྱེ་འགྲོ་ཡོངས་ལ་
སྨན་པ་ནི་ཞི་བདེ་དང་། འཚེ་བ་མེད་པ་ཡིན་ལ་དེ་ལ་དགའ་བ་དང་མོས་པ་
བྱེད་མཁན་མང་ལ། ནང་ཆོས་ཀྱི་བྱམས་དང་སྙིང་རྗེའི་དགོངས་པ་བཞིན་མི་
འཇིགས་ཚེ་སྲོག་གི་སྦྱིན་པ་ཉམ་ཆུང་བའི་ཆུ་གནས་རྣམས་དུས་དུས་སུ་གནང་
སྦྱིན་པའི་སྐབས་སོ། །
རྒྱ་ཡུལ་གྱི་དགོན་པ་པེ་མ་སི་ཞེས་པ་བོད་སྐད་དུ་རྟ་དཀར་དགོན་པའམ་
ངེས་དོན་དགའ་ཚལ་གླིང་ནི། ཆེས་རྙིང་བའི་གནའ་བོའི་དགོན་པ་ལོ་ངོ་སྟོང་
ཕྲག་ལྷག་གི་ལོ་རྒྱུས་ལྡན་པའི་དགོན་པ་ཞིག་ཡིན་པར་བཤད་ལ། བར་སྐབས་
ཤིག་ནས་དུས་ཀྱི་འཕོ་འགྱུར་གྱི་དབང་གིས་དགོན་པའི་ཤུལ་ཙམ་དུ་གྱུར་བ་དེར་
སྤྱི་ལོ་༢༠༠༢ལོར་སི་ཁྲོན་ཞིང་ཆེན་གྱི་ཀོང་ཧན་གྲོང་ཁྱེར་གྱི་སན་ཞིན་ཏུའེ་ཡི་
མཆོག་མཆན་ལྟར་བསྐྱར་དུ་སངས་རྒྱས་འོད་ཟེར་དང་རྒྱ་བླ་ཞེན་ལོ་སི་གཉིས་
ཀྱིས་ཕྱག་འདེབས་མཛད་པ་ཡིན་ལ། བླ་མ་སངས་རྒྱས་འོད་ཟེར་ནི་སྤྱི་ལོ་
༡༩༣༣ལོར་འཁྲུངས་ཤིང་། འཛམ་ཐང་བ་བླ་མ་ངག་དཀོན་དང་། བླ་མ་རྡོ་
རྗེ་བཟང་པོ། མཁས་དབང་བློ་གྲོས་གྲགས་པ། བླ་མ་ཡོན་ཏན་བཟང་པོ་
སོགས་ཀྱི་མདུན་ནས་དབང་བཀའ་མང་པོ་ཞུས་ནས་ཇོ་ནང་བའི་ཉམས་ལེན་
196



པའི་བདག་པོར་གྱུར། ད་ལྟ་རྒྱ་ཡུལ་དུ་འགྲོ་དོན་སྤེལ་བཞིན་པའོ། ། ཆོས་
གཞི་འདིར་འདུ་ཁང་། གྲྭ་ཤག་སོགས་བཞེངས་གྲུབ་ཟིན། རིས་མེད་ཀྱི་ཆོས་
བརྒྱུད་སོ་སོའི་ཐང་ག་དང་། འཇིམ་སྐུ་བྱིན་རླབས་ཅན་མང་པོ་བཞེངས་ཡོད་
དོ། ། རྒྱ་བོད་དགེ་འདུན་པ་དང་དགེ་བསྙེན་བརྒྱ་ཕྲག་ཙམ་གྱིས་ནང་ཆོས་
ཉམས་ལེན་ལ་གཞོལ་བཞིན་པའོ། །
ཐེ་ཝན་དུ་མཆོག་སྤྲུལ་བཀྲ་ཤིས་རྒྱལ་མཚན་གྱིས་ཆོས་ཚོགས་ཁ་ཤས་
གསར་འཛུགས་མཛད་ཡོད་དེ། ཐེ་ཝན་ཆོས་ཚོགས་དུས་འཁོར་སློབ་གླིང་།
ཆོས་ཚོགས་འདི་ནི་ཐེ་ཝན་གྱི་ལྟེ་གནས་གྲོང་ཁྱེར་ཐེ་པེ་ན་ཡོད་ལ་ཇོ་ནང་བའི་
ཐུན་མོང་གི་ཆོས་སྐོར་དང་། བློ་སྦྱོང་སྐོར་མཆོག་སྤྲུལ་རིན་པོ་ཆེས་བཀའ་ཆོས་
གནང་བའི་སྐབས་སོ། ། ཁོངས་གཏོགས་གྲྭ་བ་དང་དགེ་བསྙེན་དུ་མ་ཡོད།
རྡོར་གདན་དུ་ཇོ་ནང་སྨོན་ལམ་ཐེངས་བཞི་ཚོགས་པའི་སྦྱིན་བདག་གི་འགན་
གཙོ་རྐང་ལེན་གྱི་བཀའ་དྲིན་འདི་ནས་སྐྱོང་བཞིན་པའོ། །
གཞན་ཐེ་ཝན་དུ་ཀཿ ཐོག་རིག་འཛིན་ཆེན་པོ་དང་བླ་མ་བློ་གྲོས་རྒྱ་
མཚོས་རིས་མེད་ཀྱི་ངོ་རྙིང་གཅིག་འདྲེས་ཀྱི་ཆོས་ཚོགས་ཤིག་དང་། སྤྲུལ་ཕུན་
ཚོགས་ཀྱིས་ཇོ་ནང་ཆོས་ཚོགས་ཤིག་བཙུགས་ཡོད་ཀྱང་ལོ་རྒྱུས་ས་བོན་ལག་སོན་
མ་བྱུང་བས་འབྲི་མ་ནུས།།
197



སོག་ཡུལ་དུ་ཇོ་ནང་བའི་བསྟན་པ་བྱུང་ཚུལ།
དུས་རབས་བཅུ་གསུམ་པའི་འགོ་སྟོད་ཡས་མས་སུ་ཇོ་ནང་བའི་བྱིན་
རླབས་དོན་བརྒྱུད་བཅུ་བཞི་བ་ཀུན་མཁྱེན་ཆོས་སྐུ་འོད་ཟེར་གྱིས་ཨོལ་རྗེའི་རྒྱལ་
པོའི་དུས་ཧོར་ཡུལ་དུ་བྱོན་ནས། སྔར་ས་པཎ་དང་འཕགས་པ་གཉིས་ཀྱིས་
ཧོར་ཡིག་བཟོས་མོད་སོག་སྐད་དུ་ཆོས་བསྒྱུར་མ་ཐུབ་པས། སོག་པོ་རྣམས་
ཀྱིས་ཆོས་འདོན་པའི་ཚེ་ཡུ་གུར་སྐད་ཀྱིས་འདོན་པ་ལ། དམ་པ་འདིའི་ས་པཎ་
ཡིགགེ་ལ་མཇུག་མ་ཅན་མང་པོ་བསྣན་ནས་ཆོས་བསྒྱུར་ཐུབ་པས་བཀའ་དྲིན་
མཛད་དོ། །
སྤྱི་ལོ་ ༡༦༢༥ལོར་ཡས་མས་སུ་རྗེ་བཙུན་ཏཱ་ར་ནཱ་ཐའི་སྐུ་དུས་རྟག་
བརྟན་དམ་ཆོས་གླིང་དུ་སོག་པོའི་གྲྭ་བ་སྦྱོར་དྲུག་ཉམས་ལེན་པ་མང་པོ་བྱུང་བ་
དང་། སོག་རྒྱལ་གཤེགས་པའི་དུས་བསྔོ་རྟེན་འབྱོར་བ་རང་གྲྭ་འགའ་ཞིག་
སོག་ཡུལ་ནས་ཐོན་པ་སོགས་གསུང་ཟུར་རང་རྣམ་དུ་གསལ་བས་འདི་དུས་སོག་
ཡུལ་དུ་ཇོ་ནང་བའི་བསྟན་པ་དར་བར་སེམས། སྤྱི་ལོ་༡༦༥༧ལོར་གཙང་བ་
ངག་དབང་བློ་གྲོས་རྣམ་རྒྱལ་སོག་ཡོང་ཤུའི་བུ་སོགས་ལ་ཆོས་ཀྱི་འབྲེལ་བ་བཞག་
པ་དང༌། སྤྱི་ལོ་༡༦༦༨ལོར་ཡང་བསྐྱར་སོག་ཡུལ་དུ་ཕེབས་ནས་སྣེ་ལེན་ཟབ་
རྒྱས་ཞུས། སྤྱི་ལོ་ ༡༧༡༤ལོར་ཆ་ལུང་བ་ངག་དབང་འཕྲིན་ལས་སོག་པོའི་
གདན་འདྲེན་པ་རྣམ་འབྱོར་བས་རྒྱལ་པོ་ལྷ་བཟང་དང་པཎ་ཆེན་གཉིས་ཀྱིས་
རང་བླ་བདག་རྐྱེན་བྱེད་དགོས་བྱུང་བར་བརྟེན་སོག་ཡུལ་ལོ་གཅིག་ལྷག་རིང་ལ་
ཟབ་ཆོས་ཀྱི་འཁོར་ལོ་རྒྱ་ཆེ་བར་བསྐོར་རོ། །
ཕྱིས་ནས་སོག་ཡུལ་དུ་ཕེབས་ནས་དགོན་སྡེ་ཞིག་གསོ་དང་། གྲྭ་ཚང་
198



གསར་བཙུགས་སོགས་བསྟན་འགྲོའི་དོན་རྒྱ་ཆེར་མཛད་དེ་མཆོད་ཡོན་མཉམ་
དུ་དབུས་གཙང་དུ་ཕེབས་ནས་མཆོད་མཇལ་བྱས། བཀྲ་ཤིས་ལྷུན་པོར་ཕེབས་
ནས་སོག་རྒྱལ་འཁོར་བཅས་ལ་ཟླ་ལྷག་ཙམ་དབང་ལུང་མན་ངག་ཅི་རིགས་
གནང་ནས་མཆོད་ཡོན་སོ་སོར་ཕེབས། གཙང་བ་ངག་དབང་རྣམ་རྒྱལ་དགུང་
ལོ་ཉེར་བཞི་དུས་གོང་མའི་ཞབས་ཕྱིར་འབྲངས་ནས་སོག་ཡུལ་དུ་ཡུན་རིང་
བཞུགས་ནས་དེ་ཕྱོགས་ཀྱི་ཆོས་སྤྱོད་དང་སོག་སྐད་ཚུན་ཆད་ལེགས་ཤེས་པས་
འགྲོ་དོན་ཆེའོ། །
དེང་སྐབས་ཀྱི་ལོ་རྒྱུས་པ་འགའ་ཞིག་གིས་རྗེ་བཙུན་རིན་པོ་ཆེ་སོག་ཡུལ་
དུ་ལོ་ཉི་ཤུར་བཞུགས་ནས་སོག་ཁལ་ཁ་དགོན་ཆེན་ཇོ་ནང་བ་ཡིན་པ་དང་།
སོག་ཡུལ་ཇོ་ནང་བའི་ཆོས་སྡེ་མང་པོ་ཡོད་པར་བཤད། རྗེ་བཙུན་གྱི་སྐུ་ཕྲེང་གླུ་
སྲོལ་སོགས་ལ་གཞིགས་ན་བདེན་ཤས་ཆེ་ཡང་། རྗེ་བཙུན་སོག་ཡུལ་དུ་ཕེབས་
པ་དང་ལོ་ཉི་ཤུར་བཞུགས་པ་རང་རྣམ་སོགས་མི་གསལ་བ་མ་ཟད་ལོ་ཚིགས་
ཀྱིས་འགྲིག་དཀའ་བར་སེམས། ད་ལྟའི་སོག་པོའི་ངག་རྒྱུན་དང་ཡིག་རྙིང་
འགའ་རེར་དེ་ལྟར་བཤད་པ་འདྲ་བས་དཔྱད་དགོས་པར་སྣང་ངོ༌། །
དེང་སྐབས་སུ་ཡང་རྗེ་བཙུན་སྐུ་ཕྲེང་བཅུ་གཅིག་པ་འཇམ་དཔལ་རྣམ་
གྲོལ་ཆོས་ཀྱི་རྒྱལ་མཚན་དང་། མཁན་སྤྲུལ་ཆོས་ཀྱི་སྣང་བ། དགེ་སློང་ཀུན་
དགའ་དོན་འགྲུབ། བླ་མ་ཡོན་ཏན་རྒྱ་མཚོ་སོགས་བླ་གྲྭ་འགའ་ཞིག་སོག་ཡུལ་
དང་ར་ཤི་ཡར་ཕེབས་ནས་འགྲོ་དོན་སྤེལ་བ་མ་ཟད་ཇོ་ནང་བའི་མ་དགོན་ཕུན་
ཚོགས་ཆོས་གླིང་དུ་གྲྭ་རྒྱུན་ཡོད་པར་བཤད།
ནང་སོག་སྡེ་ལར་བཀའ་འགྱུར་དགོན་དུ་ཆོས་ལུགས་ཚོགས་གཙོ་རྣམ་
པས་གདན་ཞུས་ལྟར། མཆོག་སྤྲུལ་རིན་པོ་ཆེ་འཇམ་དབྱངས་བློ་གྲོས་ནས་དུས་
འཁོར་དབང་ཆེན་ཐིག་རྡུལ་མཚོན་སྟ་གོན་ཚད་ལྡན་བཅས། ཉིན་བདུན་དུས་
199



འཁོར་དབང་མོ་ཆེ་བཀའ་དྲིན་བསྩལ། མཆོག་སྤྲུལ་རིན་པོ་ཆེ་དབུས་བཞུགས་
པའི་སྤྲུལ་དགེ་འཕེལ་དང་ཕྱག་མཛོད་ཨ་པེ་སོགས་བླ་གྲྭ་ཉི་ཤུ་ལྷག་གིས་དུས་
འཁོར་བློས་བསླངས་དང་། ཇོ་ནང་གསུང་འབུམ། བླ་མ་ཡོན་ཏན་བཟང་
པོའི་འདྲ་སྐུ། སྒྲུབ་སྡེ་ཤིང་རྟ་བརྒྱད་ཀྱི་ལྡེབས་རིས་སོགས་གསར་བཞེངས་
མཛད་ཡོད་དོ། །
200



ནུབ་ཕྱོགས་ཨ་མི་རི་ཀའི་ཡུལ་གྱི་ཆོས་ཚོགས་གསུམ།
ཨ་རིའི་ཆོས་ཚོགས་དེ་དག་ནི་མཆོག་སྤྲུལ་བཀྲ་ཤིས་རྒྱལ་མཚན་གྱིས་
གསར་བསྐྲུན་མཛད་པ་ཡིན་ལ། དམ་པ་འདི་ནི་༡༩༦༦ལོར་འཁྲུངས་ཤིང་
སྐྱབས་རྗེ་ངག་དབང་པདྨ་རྣམ་རྒྱལ་ལས་ཇོ་ནང་བའི་དབང་བཀའ་ཡོངས་
རྫོགས་ནོད་ནས་ཉམས་ལེན་བཟང་པོ་མཛད། དགུང་གྲངས་ཉེར་ལྔའི་ཐོག་
རྒྱལ་ཁབ་དུ་མ་དང་། རྒྱལ་བསྟན་ལ་སྲི་ཞུ་བླ་མེད་མཛད་པ་མཆོག་སྤྲུལ་དར་
ཐང་རིན་པོ་ཆེའི་བཀའ་དྲིན་ལ་བརྟེན་ཨ་རིར་ཕེབས་ནས། ཆོས་ཚོགས་དང་
ཇོ་ནང་སྨོན་ལམ་ཆེན་མོ་འཛམ་གླིང་ཕན་བདེའི་གྲུ་ཆར་སྦྱིན་བདག་སོགས་
མཛད། བསྟན་པའི་རྒུད་པ་རྨང་ནས་གསོས་པས་རྒྱལ་བསྟན་སྤྱི་དང་ཇོ་ནང་
བའི་བསྟན་པ་ལ་མཛད་རྗེས་ཤིན་ཏུ་ཆེ་བ་ཞིག་ཡིན་ནོ། །
༡ ནེའུ་ཡོག་ན་ཡོད་པའི་ཕུན་ཚོགས་རྡོ་རྗེ་གླིང་ནི། འདི་ནི་སྤྱི་ལོ་
༡༩༩ ༢ལོར་གསར་དུ་བཙུགས་ནས་ཇོ་ནང་བའི་བསྟན་པའི་དབུ་བརྙེས་པས་
མུན་པའི་གླིང་དེར་ཆོས་ཀྱི་སྒྲོན་མེ་སྤར་བའི་ཕན་བདེའི་རྩ་ལག་ཆེན་པོར་གྱུར་
ཡོད། སྐྱབས་རྗེ་དམ་པ་མཁན་ཆེན་འཇིགས་མེད་ཕུན་ཚོགས་འབྱུང་གནས་
ཆོས་ཚོགས་འདིར་ཕེབས་ནས་ཆོས་ཀྱི་བགོ་སྐལ་དུ་མ་གནང་། རྟོགས་པའི་
དབང་ཕྱུག་ཐང་སྟོང་རྒྱལ་བོའི་རྣམ་སྤྲུལ་རྒྱ་བླ་པདྨ་རྣམ་རྒྱལ་ཞབས་སོར་ཐེངས་
གཉིས་འཁོད་ནས། དད་ལྡན་གྱི་མང་ཚོགས་ལ་ཇོ་ནང་བའི་ཐུང་མོང་གི་ཆོས་
སྐོར་དུ་མ་གནང་། རྗེ་བཙུན་ཁལ་ཁ་རིན་པོ་ཆེ་ཆིབས་བསྒྱུར་བསྐྱངས་ཏེ་
གསུང་ཆོས་དུ་མ་གནང་། ཨ་མཆོག་རིན་པོ་ཆེ། སྟག་འཚེར་རིན་པོ་ཆེ་སོགས་
ཕེབས་པ་མ་ཟད། རྒྱུན་བཞུགས་ཀྱི་དགེ་འདུན་པ་ཁ་ཤས་ཤིག་ཡོད་པས་འགྲོ་
201



དོན་ཆེན་པོ་མཛད་ཀྱིན་ཡོད་ལ། མཁས་དབང་ཆེན་པོ་ངག་དབང་བདེ་ལེགས་
རབ་རྒྱས་དང་། མཁན་རིན་པོ་ཆེ་ཚུལ་ཁྲིམས་ཐེངས་མང་པོར་ཕེབས་ནས་
ཡུལ་དེར་སྤྱིའི་དངོས་པོའི་དཔལ་ཡོན་གྱི་རྣམ་པ་ཤིན་ཏུ་རྒྱས་ན་ཡང་། ནང་
བསམ་བློའི་དཔལ་ཡོན་ད་སྐབས་ཞིབ་འཚོལ་བྱེད་བཞིན་པའི་སྐབས་ཡིན་པས།
ཨ་རིའི་དགེ་རྒན་ཆེན་པོ་འགའ་རེས་བོད་ཡིག་དང་བོད་སྐད་ལ་བྱང་ཆུབ་པ་མ་
ཟད་བོད་ཀྱི་གྲྭ་སར་ཞུགས་ནས་གཞུང་ལུགས་ལ་སྦྱངས་པ་ལོ་བཅོ་བརྒྱད་རེ་
དཀའ་སྤྱད་མཛད་པས་ཆོས་ཉིད་ཀྱི་གནས་ལུགས་རང་སྟོང་དང་། གཞན་སྟོང་
ལ་མོས་པ་བྱེད་མཁན་དང་། འདོད་ཚུལ་མི་མཐུན་པ་ཡང་ཡོད་པས་ནང་ཆོས་
སྤྱི་དང་གཞན་སྟོང་སྐོར་གྱི་དྲི་བ་དྲིས་ལན་གྱི་བགྲོ་གླེང་མཛད། ཆོས་ཚོགས་
འདི་ན་མཆོག་སྤྲུལ་རིན་པོ་ཆེའི་ཆོས་ཁྲིད་དང་། ཚེས་བཅུ་ཉེར་ལྔ་འཆར་ཅན་
གྱི་དུས་མཆོད་ཆག་མེད་དང་། བདུན་གཅིག་གི་ནང་སྒྲོལ་མའི་ཚོགས་མཆོད།
སྐུ་གསུང་ཐུགས་རྟེན་མང་པོ་གསར་བཞེངས་མཛད་ཡོད་ལ། ཆོས་ཚོགས་
ཁོངས་གཏོགས་དགེ་འདུན་པ་དང་། དགེ་བསྙེན་དང་ནང་ཆོས་ཞུགས་པའི་
དད་ལྡན་བརྒྱ་ཕྲག་ཁ་ཤས་ཡོད་དོ། ། །
༢ རྫོལ་རྗེའི་མངའ་སྡེའི་ཆོས་ཚོགས་ཨེ་ཝཾ་དུས་འཁོར་གླིང་ནི། སྤྱི་ལོ་
༡༩༩༥ལོར་གསར་འཛུགས་བྱས་པ་ཡིན་ནོ། ། ཇོ་ནང་བའི་ཉམས་ལེན་དང་།
ཚོགས་མཆོད་དང་ཆོས་ཁྲིད་སོགས་ནེའུ་ཡོག་ཆོས་ཚོགས་དང་གཅིག་མཚུངས་
ཡིན་ལ། དམིགས་བསལ་སྤྱི་ལོ་༢༠༠༣ལོར་དབྱར་གནས་ཤིག་བཙུགས་པ་ནི་
ཡུལ་དེར་ཕལ་ཆེར་ཐོག་མ་ཡིན་པར་བཤད། ཇོ་ནང་ཐེབས་རྩ་ཚོགས་པ་ཞེས་
པ་ཆོས་ཚོགས་འདིའི་ཡན་ལག་ཏུ་རྗེ་བཙུན་གསུང་འབུམ་དང་། ཇོ་ནང་བའི་
གསུང་དཔེ་དཀོན་དཔར་བསྐྲུན་བྱེད་བཞིན་ཡོད་ལ། འདིའི་གཙོ་སྐྱོང་བ་
མཁན་པོ་ངག་དབང་རྡོ་རྗེ་དང་། ཆོས་འབྱོར་རྒྱ་མཚོ་སོགས་ཤེས་ཡོན་ཅན་གྲྭ་
202



བ་ཁ་ཤས་ཤིག་ཡོད་དོ། ། ཇོ་ནང་བའི་གྲྭ་བ་ཁ་ཤས་ཤིག་དང་། དད་ལྡན་
ཆོས་ཞུགས་ཀྱི་མི་བརྒྱ་ཕྲག་ལྷག་ཡོད་དོ། །
༣ ཇོ་ནང་བའི་སྒྲུབ་གྲྭ་བསམ་གཏན་གླིང་། ཆོས་ཚོགས་འདི་ཡང་སྤྱི་
ལོ་༢༠༠༢ལོར་ཨ་རིའི་མངའ་སྡེ་ཁ་རོ་རོད་ནིའི་ཡུལ་ཆོས་གཞི་འདེབས་པའི་ས་
མེས་བརྒྱའི་སྟེང་སྒྲུབ་ཁང་གི་རྨང་གཞི་བཞེངས་བཞིན་པ་ཡིན།
ནུབ་ཕྱོགས་མུན་པའི་གླིང་གི་མཐའ་ཁོབ་ཏུ། །
ཕན་བདེའི་དམ་པའི་ཆོས་ཀྱི་སྒྲོན་མེ་སྤར། །
ཐུགས་བསྐྱེད་མ་ཉམས་མཆོག་སྤྲུལ་རིན་པོ་ཆེའི། །
མཛད་བཟང་བསྐལ་བའི་བར་དུ་མི་ཉམས་གནས། །
སླར་སྨྲས་པ།
བཤད་ཚུལ་མང་བའི་ལོ་རྒྱུས་ཕན་ཚུན་བསྣོལ། །
རྣམ་དཔྱོད་དམན་པས་ཤན་འབྱེད་ང་མིན་ཡང་། །
འོན་ཀྱང་གནའ་དེང་དྲང་སྲོང་རྒན་པོ་ཡི། །
ཞལ་ལས་བྱུང་བའི་ས་བོན་ཕྱོགས་སུ་བསྒྲིགས། །
རྣམ་དཀར་ལེགས་བྱས་དགེ་མཚན་འདིར་བརྟེན་ནས། །
རྒྱལ་བའི་དགོངས་པ་མཐར་ཐུགས་ཟབ་མོའི་དོན། །
ཇི་བཞིན་སྤྱོད་པའི་སྐལ་བ་ལྡན་གྱུར་ནས། །
འགྲོ་ཀུན་གཏན་གྱི་ཞི་བདེ་འགོད་ནུས་ཤོག །
ངེས་དོན་བསྟན་པའི་བདག་པོ་ཆོས་བརྒྱུད་འདིར། །
ཞུགས་དང་མོས་པར་གནས་པའི་དུས་གསུམ་གྱི། །
དམ་པའི་ཚོགས་ལ་མཆོད་སྤྲིན་བསྟར་བ་འདིས། །
203



ཐུགས་འདོད་སྐོང་དང་རྗེས་འཛིན་རྒྱུར་གྱུར་ཅིག ། ཅེས་ཇོ་
ནང་བའི་གདན་རབས་བསྡུས་པ་ཐོག་མའི་སྔོན་འགྲོ་དྲང་སྲོང་རྒན་པོའི་ཞལ་
ལུང་ཡར་ཐང་དགོན་གྱི་ཐུབ་དབང་གིས་ཀུན་མཁྱེན་ཇོ་ནང་བ་ཆེན་པོ་འཁྲུངས་
ནས་ལོ་འཁོར་བདུན་བརྒྱ་བཅུ་གསུམ་དུས་སྐབས་སུ་ཕྱོགས་སྒྲིག་ཞུས་པ་ཡིན།
འདིས་རྒྱལ་བའི་བསྟན་པ་སྤྱི་དང་ཀུན་མཁྱེན་ཇོ་ནང་བའི་བསྟན་པ་ཡུན་རིང་
རྒྱས་པའི་རྒྱུར་གྱུར་ཅིག་གུ། སརྦ་མངྒ་ལཾ།
སློབ་སྟོན་པ་མཁན་ཤེས་གསལ་བྱེད་དང་མཆོག་སྤྲུལ་འཇམ་དབྱངས་བློ་
གྲོས། །
204



རྩོམ་སྒྲིག་འགན་འཁུར་པ།
#/
Eg:
རྒྱབ་ཤ་ཇུས་འགོད་པ། །
#igi+:
དཔལ་འཇམ། །
g YI
ཀརྨ་རྡོ་རྗེ་ཚེ་རིང་།
# #
ཇོ་ནང་བའི་གདན་རབས་མདོར་བསྡུས་དྲང་སྲོང་རྒན་པོའི་ཞལ་ལུང་།
ཇོ་ནང་མཛའ་མཐུན་ལོ་རྒྱུས་ཕྱོགས་སྒྲིག་ཚོགས་པས་རྩོམ་སྒྲིག་བྱས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
(པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013
ཁ་པར་ཨང་གྲངས་58130509
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
ཏི་ཞིན་པར་ཁང་ནས་པར་བཏབ།
2005ལོའི་ཟླ་7པར་པར་གཞི་དང་པོ་བསྒྲིགས།
2005ལོའི་ཟླ་7པར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 850 x1168ཧའོ་སྨིའི་1/32 དཔར་ཤོག་7.75
དཔར་གྲངས་0001-2000 དེབ་རེར་སྒོར་15.00



图书在版编目(CIP)数据
觉囊寺院简介《觉囊简史》编写组编著.-北京:民族
出版社,2005.7
ISBN 7-105-07122-2
I.觉…I.觉….喇嘛教寺庙-简介-西藏-藏
语 N. B947.275
中国版本图书馆 CIP 数据核字(2005)第077428号
JUENANG SIYUAN JIANJIE
民族出版社出版发行
(北京市和平里北街14号 邮编100013)
民族出版社微机照排 迪鑫印刷厂印刷
各地新华书店经销
2005年7月第1版 2005年7月北京第1次印刷
开本:850×1168 1/32 印张:7.75
印数:0001-2000册 定价:15.00 元
该书如有印装质量问题,请与本社发行部联系退换
(总编室电话:64212794;发行部电话:64211734)



་
ཏཱ་ར་ནཱ་ཐའི་ཕྱག་བྲིས་རང་འདྲ་མ།
སྔོན་ གྱི་ བག་ ཆགས་ ཟབ་ མོས། སྐད་ གཉིས་
ཐོགས་མེད་དུ་སྨྲ་བས་འཇིག་རྟེན་མིག་གཅིག འཕཊ་
ཡུལ་གྱི་ལོ་རྒྱུས་མོག་པོ། ཚད་ལྡན་པཎ་གྲུབ་ཀྱི་ཞལ་སྔ་
ནས་ཆོས་འབྱུང་དང་ཡིད་ཆེས་གསུམ་ལྡན་ཀྱིས་ཚངས་
ཐིག་གདབས། མ་ནོར་ཆོས་ཉིད་ཀྱི་བདེན་དོན་རྙེད་པ་
ཇོ་ནང་བའི་ལྟ་གྲུབ་ཇི་བཞིན་རྟོགས། ལུས་དང་ལོང་
སྤྱོད་སྲོག་ལས་ཀྱང་...ཁྱོད་ཀྱིས་ངེས་པར་བརྙེས་པའི་
སྔགས་ཀྱི་ཐབས་ལམ་རེ་རེ། གསང་བའི་རྣམ་ཐར་གྱིས་
....ཀུན་དགའ་སྙིང་པོའི་མཚན་གྱིས་བྱིན་རླབས་རེ་
རེས། ངའི་གཅེས་སྤྲས་ཀྱི་བདག་རྒྱུད་དམར་པོ་
ISBN 7-105-07122-2
ISBN 7-105-07122-2/K 744
EE ( 93) E | 15.00 TE
9787105ll07 1227l>
